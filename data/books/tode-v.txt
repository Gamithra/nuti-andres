
Kuiüksik rändur, kandam kaksiti õlal — pikad kumm-
saapad ripakil ees ja pamp seljas — , jõudis Vargamäe
maile, lähenes kuu juba silmaringile, muutudes ise aina
punasemaks ja punasemaks, nagu võtaks ta oma taevasel
teekonnal pikkamisi tuld. Vargamäe välja alt vaadates ta
kumas ainult pisut veel üle mäe ja selles kumas meie rän­
dur astuski mööda väljamäge üles, hoidudes teest paremale
ja minnes huupi mööda kõrrepõldu, kus mustendasid siin­
seal viljaaunad.
Rändur läks viljaaunade vahelt läbi otseteed mäenuki
sihis. Seal pidid kasvama vanad männijändrikud — nende
juurde tahtis ta.
Aga pedakate asemelt ta leidis ainult
suure kivivareme, mis varjas kännudki. Siia kivivaremele
mees siis istuski, kui oli võtnud pambu seljast, nagu oleks
ta juba oma pika öise teekonna lõpul. Istus, võttis mütsi
peast, pühkis higi otsaesiselt ja laskis leigel tuulel sasida
oma juukseid, kuulatades ise mingit kohinat, mis kuidagi
ei tahtnud kosta, vaatas kustuvat kuud ja lausus endamisi:
„Kaob Jõesaare taha. Aga siit lähen käsikaudugi.“
Ometi, kui oli küllalt istunud ja tõusis kivilt, polnud mi­
nemine sugugi nii lihtne. Kõigepealt sattus ta kartulivagu-
desse, kus jalad takerdusid pealistesse; siis tuli pimedas
5vastu kiviaed, mida ta ei tundnud, ja kui ronis sellest üle,
leidis peagi püstaia, mis oli talle samuti võõras. Aga ka
sellest ta sai oma kandamiga üle ja läks vana mälestuse
järgi ikka edasi, paiguti kividele ja mätastele komistades.
Viimaks ta jõudis mingisugusesse kännustikku, kus tundis
nagu kuusevaigu lõhna.
Ta jäi seisatama.
„Tähendab
need olid juba nii suured, et kõlbasid maha võtta,” arutas
ta mõttes. Nüüd ta pöördus pisut pahemale ja läks jul­
gesti edasi, lootes leida varsti lattaia, millest pidi üle ro­
nima. Aga selle asemel seisis äkki põiki pikk must kogu
ta ees. Mees peatus natukeseks nagu aru pidades või mi­
dagi meelde tuletades, pöördus siis ümber ja läks mõned
sammud tagasi, seisatas uuesti mõttes, käis pimeduses ringi
ja otsis midagi, jäi veel kord seisma ja ütles kuuldavalt,
nagu kõneleks ta kellegagi, keda silm pimeduse pärast ei
seleta: „ Ka seda pihlakat pole enam, mille isa istutas Jussi
kuuse asemele.“
Ja et olla asjas päris kindel, kõndis mees
veel kord pikuti ja põiki sauna taga, otsides asjata kadu­
nud aegu.
Lõpuks läks ta sauna ette, leidis ukselingi, mis tuttav,
kergitas seda ja tõmbas — uks oli lahti. Ta astus kotta,
avas auguga ukse ja katsus tasakesi sisemist toaust — ka
see oli riivita ja lukuta. Mees kobis ühes oma kandamiga
üle kõrge uksepaku sisse ja pani selle käsikaudu suure ahju
kõrvale maha.
Nüüd otsis ta kobades redelit, mis pidi
viima vommile, ja kui ta selle oli leidnud, toetas ta istmiku
alumisele pulgale, mis tasakesi kääksus.
Vaevalt oli ta
sellega toime tulnud, kui vanamehe hääl küsis pimedusest:
„K.es see tuli seal, kas oma või võeras?“
Tulija võpatas kogu kehast.
„ O leks nagu ikka oma,“ vastas ta veidikese aja pärast
kõhklevalt.
6„ A ga häälest ei tunne,“ arvas vanamees pimedusest.
„Tuttav nagu oleks, aga. . . “
„ Ega vist tunne küll,“ lausus tulija, „pole ju ammugi
kuulnud.“
Nüüd valitses pilkases pimeduses tükk aega vaikus. Siis
liigutas vanamees end asemel, nii et säng nagises, ja küsis
ebakindlalt, isegi nagu pisut ärevalt:
„O led õige sina, Indrek, või?“
„ Mina, isa,“ kostis ahju äärest redelipulgalt.
„ Seda ma siis nägingi sinust mitu ööd järestikku und,“
rääkis isa.
„ M õtlesin, et mis sinuga veel juhtuda võiks. . .
hakkad õige surema või. . . Ah siis sina oled! Tulid
kauemaks või?“
„ K üllap ikka vist kauemaks,“ vastas Indrek.
„Ja sauna minu juurde?“
„ Kui lubad, isa,“ ütles Indrek alistunult.
Isa liigutas end jälle asemel, nii et säng nagises, ja
ütles siis:
„ Poeg, minul pole Vargamäel enam midagi keelata ega
käskida.“
„ Isegi saunas mitte?“ küsis Indrek.
„ Sedagi mitte,“ kinnitas isa.
„ Ma andsin kõik oma
käest ära, et saaks enne surmagi kord vabaks. Inimene on
ju niisuke loom, et kui tal midagi on, siis ta on selle vang.
Aga miks peaks minusugust mulda veel vangis peetama?
Vangirauad olgu noorte tarvis, sest nemad lähevad muidu
paha peale. Noor on kui ahne loom, kes jookseb ringi,
silmad kirges peas. Aga vana, kuhu saab tema? Ei ku­
hugi! Tal pole enam õiget silma ega kõrva. Minul, jumal
tänatud, on kõrvad jäänud, sest ma kuulsin sind juba siis,
kui sa väljas lähenesid saunale — tümp, tümp, tümp! Aga
7miks sa kohe sisse ei tulnd? Miks läksid esteks tagasi?
Mida sa otsisid?“
„ Otsisin pihlakat, mis sa ise istutasid Jussi kuuse ase­
mele,“ vastas Indrek.
„ Nii, nii,“ lausus isa mõttes. „ Sa mäletad veel Jussigi.“
„ Pedakaid pole ka enam mäetipul,“ ütles Indrek nagu
otsides teist juttu.
„ Kes sulle seda ütles?“ küsis isa huvitatult.
„ K äisin ise ülal otsimas, leidsin pedakate asemelt kivi­
vareme,“ seletas Indrek.
„Õige, õige,“ kordas isa, „pedakaid pole enam, on
ainult kivivare. Ma ütlesin küll, et las nad seista jalal minu
surmani — nad olid nimelt kõik juba ära kuivand — , aga
ei, Sass võttis nad maha. Ma läksin oma silmaga seda tööd
vaatama ja ütlesin seal, et võiks jätta ühegi minu rõõmuks
sinna, kus ta on seisnud kogu minu ea. Suud mööda seda
lubatigi, aga pärast leidsin, et kõigile oli saag äärde pandud.
Ja et poleks enam jälgegi vanadest pedakatest, veeti kivi­
vare kändudele. Noored ei armasta vanu tänapäev, nad
pole neid vist varemgi armastanud. Ka vanad ei armasta
noori õieti ja nõnda elavad nad kõrvuti, nagu oleksid nad
pahukses üleaedsed. Aga minusse see enam ei puutu, sest
kellele oleks veel vaja minu armastust, ma olen ju ilmas
veel ainult tüliks ja risuks ees. See saungi oleks ammu
maha kistud ja ase üles küntud, kui mind poleks oma vana
näe, kas kannatavad surmani või tuleb veel enne kolimine,
luie-kontidega risuks ees. Tänini on ikka kannatatud, eks
Ütle nüüd sinagi, Indrek, sa oled ju ilmas rohkem käind ja
näind, mis on minusuguse armastus, kel seda vaja?
„K üllap on ehk ka sinusuguse armastust veel maailmas
vaja, isa,“ rääkis Indrek.
8„ Vargamäel mitte,“ vaidles isa vastu.
„ Ehk vajatakse seda Vargamäelgi,“ arvas Indrek.
„ Ei, armas poeg, mind ja minu armastust pole enam
kellegil vaja.
Kui inimene tahab, et temast veel midagi
oleks, siis peab ta midagi tegema. Aga mis teen mina?
Mis väärtus on minu tegemisel? Ma kannan risu jõkke, et
vesi ei saaks joosta. Ükskord pahmitsesin, kui teised tegid
tõkkeid, aga nüüd teen ise sedasama. Kui ma kisuks vanu
tõkkeid jõest välja, see oleks teine asi, aga ma ei kisu ju.
Ma ütlen, et nõnda püüan kala, aga oli aeg, kus ütlesin, et
ennem jäägu kõik kalad jõkke, kui et sinna risu kantaks,
mis takistab veevoolu.
Siis kaevati Vargamäel kraavi,
kuivatati maid, et mets läheks kasvama, nüüd ootavad
kõik, et riik kaevaks. Minagi mõtlesin kord, et mis oleks,
kui keegi võtaks ja puhastaks Vargamäe jõe ära, nii et vesi
saaks õieti jooksma ja langeks, ütleme, paar jalga . .
„ A ga need päevad võivad ju nüüd tulla,“ ütles Indrek
vahele.
„ Kui minu vanad silmad seda veel näeksid!“ ohkas
Vargamäe Andres südamepõhjast.
„ Ehk näevad,“ arvas Indrek, ja äkki välgatas tal peas
mõte, mis tundus nagu mingi eluülesandena ja läbis tuimu­
nud südant värske puhanguga. Õige! Mis oleks, kui
tema katsuks kasutada oma tutvusi linnas ja kui ta hakkaks
Vargamäel ning igal pool ümberringi õhutama jõe puhasta­
mise ja õgvendamise mõtet! Kui ta käiks läbi kõik metsa-
nurgatalud ja ka need kauged välimaa-külad, kel heina­
maad Vargamaa all jõe ääres! Kui ta räägiks kõigile
ainult ühte ja sedasama: jões tuleb vesi alla lasta, siis
muutuvad heinamaad, sood ja rabad kõvaks ja kuivaks.
Jõe ääres hakkab siis koreda luhaheina asemel kasvama
9peen ja pehme arurohi, kas või metshärjapea ja hiirehernes.
Kümne aasta pärast ei tunne endisi pehmeid ja kõikuvaid
maid äragi. Sooheinamaast saab kultuurheinamaa, võse-
rikust saab tihe mets, metsast saab helisev laas. Me­
hed ise peavad käed külge panema, peavad kokku tulema,
aru pidama ja otsuse tegema, peavad palvekirja saatma,
peavad, kui vaja, mitu palvekirja saatma.
„ Kui minu silmad seda veel näeks,“ kordas isa samal
ajal, kui Indrek andus oma mõtetele, „siis läheks minagi
jõe äärde ja hakkaks risu sealt välja kiskuma, mis sinna
kannud teised ja mida kannud ma ise. Ma oleks siis kõige
õnnelikum inimene maailmas, sest minuaegsed mehed on
juba kõik läind. Pole enam Hundipalu Tiitu, Aaseme
Aadut, Kingu Priidut, Ämmasoo Villemit, Rava Kustast
ega Kukessaare Jaani, aga nemad kõik olid minust noore­
mad. Elus on ainult Vihukse Anton, aga see olla nüüd
veel unisem kui enne ja temasse selle ilma asjad ei puutu.
Hinges olla ka Kassiaru Jaska, aga see elab nüüd linnas,
on seal majaomanik. Nii et õieti oleks ainult mina, kelle
silmad seda näeks, kui Vargamäe jõge hakatakse puhas­
tama.“
„Aga eks Pearu ela ka veel?“ küsis Indrek isa sõnade
vahele.
„Jah, temal on ka alles hing sees,“ ütles Andres, „aga
temast ei olla enam kuigi suurt asja. Mina pole teda küll
juba ammugi oma silma saand, aga ma kuulen, et teised
räägivad, tema oodata päev-päevalt surma. Mineval tal­
vel, kui see hirmus torm ja tuisk oli, lasti kõla lahti, et
Pearu ollagi läind, — surnud just tormi ajal. Mina ja kõik
teisedki ütlesid siis, et seda see hirmus torm ja tuisk tähen-
daski — tuldi Pearu hinge järele. Aga nagu pärast selgus,
Pearu vaakunud siis küll hinge, aga jumal pole teda ikkagi
10võtt, pole veel taht, nõnda et elab tänapäevani. Jalad olla
tal alt ära ja selg teha haiget — vist sellest, et teda häil
päevil kord hirmsasti materdati, niisuke asi annab end va­
nas eas ikka tunda. Tema veab ju minuga vägikaigast, et
kes enne, kas mina või tema — kel läheb enne suu mulda
täis.
Aga Vargamäe jõe puhastamisest pole tal kunagi
sooja ega külma olnd. Hoopis teine lugu oleks Tiiduga,
kui tema elaks. Aga tema ei ela. Ja kuigi ta elaks, nagu
ta enne surma oli, siis ei märkaks ta midagi, sest tema läks
lolliks.
Mõistad sa, poeg, et niisuke tark inimene, nagu
Tiit, läheb äkki lolliks: ei näe, ei kuule, ei pane kedagi
tähele, ei vasta küsimistele, ei tunne sind ära. Lihtsalt ei
tunne, tee mis tahes. Ma mõtlen veel tänapäevgi, et mis
salajast kurja tema küll oli teind, et jumal teda nii raskesti
nuhtles.“
„ Ehk ei olnudki see talle nuhtluseks määratud,“ ütles
Indrek.
„Sa arvad siis, et see on jumala armuand, kui tark ini­
mene läheb lolliks?“ küsis isa.
„ Kes teab,“ vastas Indrek, ja nüüd valitses natukene
aega pimeduses vaikus. Viimaks ütles isa:
„ Sul on ehk tõesti õigus, Tiidule võis see armuand
olla, et ta ei kuulnd ega näind, kuis tema noorem poeg
nagu väejooksik ja isamaa-äraandja maha lasti. Aga siis
peab küsima: kuis võib niisukesel isal, nagu Tiit, olla po­
jaks isamaa-äraandja? Mis jumala nuhtlus see siis on?
Või on ka inimestega, nagu metsaga: okasmetsa järele
tuleb lehtmets, lehtmetsa järele okasmets?“
„ V õib olla, et nii,“ oli Indrek nõus.
„Vanemad on
isamaalased, lapsed kadakad, isad koguvad varandust, po­
jad pillavad ja muutuvad kerjusteks, üks põlv teeb tööd,
teine laseb lilla.“
11Nõnda jutlesid isa ja poeg pimedas toas maast ja tae­
vast, ilmast ja inimesist, aga mõlemal oli samal ajal tund­
mus, et nad peaksid ja tahaksid midagi hoopis muud kõ­
nelda. Isa tüüriski sõnad mõnikord hella paiga poole, aga
Indrek oskas ikka targu kõrvale põigelda. Viimaks ütles
isa otseteed:
„ Kuule, Indrek, mina olen sinuga juba tükk aega nagu
täie inimesega juttu ajand, aga on see siis tõsi, mis leht
sinust kirjutas?“
„ Ma pole lugenud, mis lehed minust kirjutavad,“ vas­
tas Indrek, „aga küllap nad ehk tõtt kirjutasid, isa.“
„ A ga siis sa oled ju mõrtsukas, Indrek,“ ütles isa.
„ Jah, isa,“ vastas Indrek.
„ Miks nad ei pane sind siis kinni?“ küsis isa.
„M a ei tea,“ vastas Indrek nagu lootusetult.
„ Tule jumal appi!“ hüüdis isa.
„ Ennemalt niisukest
asja ei olnd. Sõjast saadik oleks nagu kõik aru kaotand.
Kõik! Maal ja linnas!“
„ Ei, nemad arvavad, et ainult mina olen aru kaotanud,
et mina olen pisut lolliks läinud,“ rääkis Indrek.
„ Mina küll aru ei saa, et sina oleks lollimaks läind,“
ütles isa.
„ Isa, ega minu lollus polegi niisuke, millest aru võib
saada, minu lollus või haigus on teissugune, kui ta üldse on
olemas.“
„ Usud sa siis ise ka, et sa oled lolliks läind?“ küsis isa.
„ Ei, isa,“ vastas Indrek.
„ A ga see ehk ongi minu lol­
luse või haiguse märk. Teised just seda kinnitavadki.
Nad ütlevad: kui inimene veel aru saab, et ta hakkab lolliks
minema, siispole kuigi kardetav, aga kui tema enam aru ei
saa, siis on otsas, siis on sootuks halb. Ja minuga olevat
nõnda: olen loll või haige, aga ise sellest aru ei saa.“
12„ Mina ei saa ka sinust praegu aru,“ ütles isa.
„ Mis
lollus või haigus niisuke on, mida inimene ise ei mõista,
teised aga küll?“
„ Ma katsun seletada, isa, aga ära pane pahaks, kui ma
asju räägin, mida sa ei tahaks kuulda.
Võtame näiteks
Jeesuse Kristuse. Meile on õpetatud, et tema on jumala-
poeg.“
„ Aga seda ta ju ongi,“ ütles isa vahele.
„ Hea küll,“ oli Indrek nõus.
„ Jeesus Kristus oli ju-
malapoeg, suri ristil ja lunastas maailma ja inimesed. Aga,
isa, on inimesi, kes küll usuvad, et Jeesus Kristus suri ristil
ja kannatas Pontsiuse Pilatuse all, aga kes eitavad, et ta
oleks jumalapoeg. Nad ütlevad: ta oli inimene nagu meie
kõik. Ta oli ehk palju parem, õiglasem ja vagam kui tei­
sed inimesed, ta oli niisuke haruldane inimene, nagu neid
sünnib ainult mitme tuhande aasta kohta üks, aga ta oli
ometi ainult inimene.“
„ Niiet nemad tahavad seega öelda, et meie kõik oleme
alles lunastamata?“ küsis isa ärevalt.
„ Seda ehk muidugi ka,“ rääkis Indrek edasi, „aga asi
pole selles ja asi on palju keerulisem. Kui öelda, et Kristus
oli ainult inimene, siis on üks kahest: tema kas suri kui
petis või ... “
„ Poeg, Kristusest ei peaks nõnda rääkima, olgu ta
jumalapoeg või inimene,“ ütles isa siin vahele.
„Õige, isa, seda ei peaks,“ oli Indrek nõus.
„ Ütleme
siis nõnda: Kristus suri kui inimene, aga tema ise uskus
kindlasti, et tema sureb kui jumalapoeg. Mõistad, isa!
Ta oli inimene, aga pidas end jumalapojaks ja selle tõttu
hakkasid teisedki teda jumalapojaks pidama.“
„ Mina usun, et tema oli tõesti jumalapoeg,“ kinni­
tas isa.
13„ V äga hea, isa, aga need, kes seda ei usu, mis tuleb
neil Kristusest pidada? Mis tuleb pidada inimesest, kes
usub, et tema on jumalapoeg, ja kes katsub ka teisi seda
uskuma panna?*'
„ Kas siis ilmas on niisukest inimest, kes usuks, et tema
on jumalapoeg?“
„ Küllap ehk on,“ arvas Indrek.
„ Igatahes olen mina
inimest näinud, kes uskus ise ja püüdis ka mind uskuma
panna, et tema on Poola kuningas.“
„ Kui liht inimene niisukest asja usub, siis on ta ju
loll,“ arvas isa.
„ Ja muidugi, isa, aga ta on veel lollim, kui peab end
jumalapojaks. Sest kuningatroonile istuda on kergem kui
ristil surra ja maailma lunastada, eks ole nii. Ja kui ini­
mene ometi endast seda usub, siis peab ta väga haige
olema. Nimelt pea peab tal haige olema. Muidugi, isa,
võiks ka nõnda öelda, et ehk on maailmas inimesi, või kui
neid tänapäev ei leidu, siis oli neid ehk varem või neid
tuleb hiljem, tuleb nimelt niisuguseid inimesi, kes on peast
ja südamest nii haiged, et võivad end uskuda tõelikult
jumalapojaks ja võivad nõnda maailma lunastada ...“
„ Poeg, nüüd hakkad sa lolli juttu ajama,“ ütles isa
vahele.
„ Eks ole, isa, ja just niisuguste juttude pärast nad
ütlevadki mulle, mina tahtvat mõrtsukaks saada, ilma et
ise põrmugi mõrtsukas oleksin. Aga kuule, isa, kas ma
siis tõepoolest ajan lolli juttu? Sa ju ometi tead, mis
Kristus rääkis usust: kui me ütleksime ka selle mäe vastu,
saagu ta üles tõstetud ja merre heidetud, siis peab see sün­
dima. Ja kuidas äratas Kristus Laatsaruse surnuist? See
haises juba. Noh, nüüd ütlen mina: kui usk võib seda,
14miks ei või ta siiska veel suuremat? Miks ei või ta lõpuks
sedagi, et muudab lihtsa inimlapse jumalapojaks, kes lu­
nastab maailma, ainult kui sel inimlapsel on küllalt suur
ja kindel usk? Mõistad, isa, —
küllalt suur ja kindel!“
Nüüd valitses natukene aega vaikus ja siis ütles isa
nagu kaastundlikult:
„ Indrek, mu poeg, sinuga on asjad halvad. Kas sa
just loll juba oled, seda ma ei tea, aga õige asi sinuga küll
ei ole. Sina räägid asju, mis on patt pühavaimu vastu, ja
seda ei anta andeks ei siin- ega seal-ilmas. Suur kirja-
mõistmine ajab su jampsima. Sind kuulates tulevad ka­
dunud ema sõnad meelde. Tema ütles ikka, et sina oled
meie patulaps. Nõnda nimetas ta sind, kui ta oma südant
vaevas poodud Jussi pärast. Ja nüüd ma hakkan uskuma,
et sina, Indrek, oled tõesti meie patulaps, sest sinu ema
himustas Vargamäele perenaiseks juba siis, kui tema esi­
mene mees Juss alles elas, ja mina tahtsin teda omale nai­
seks, kui ta oli alles teise mehe oma. Mina võib-olla
tahtsin ehk pisut selle teise mehe, tähendab sauna Jussi
surmagi, nii et ta läkski end pooma otse minu ja oma
naise, sinu ema kurja himu pärast. Kui ma nõnda mõtlen
—
jaseeonnõnda — , siis pean ma veel enne surma tun­
nistama, et õigus oli sinu emal ja mitte minul, ning õigus
oli ka Krõõdal, minu esimesel naisel, kui ta ütles Varga­
mäele tulles, et soosild jääb soosillaks ja temast ei saa
maanteed. Mina uskusin, et saab, aga pole saand täna­
päevani. Õigus on ehk Vargamäe lastelgi, kes katsuvad,
et saaks aga siit minema ...“
„Isa, aga mina tulin Vargamäele tagasi ja mina olen
juba ammugi mõelnud, et tuleb, mis tuleb, sünnib, mis
sünnib, jäägu või kogu maailm kitsaks, Vargamäel leidub
ikkagi minu jaoks ruumi,“ rääkis Indrek isa sõnade vahele.
15„ N õnda pole minu lapsed veel kunagi Vargamäest
rääkind,“ ütles isa rõõmuvärinaga südames, peaaegu va­
pustatult.
„ Tuleb see sul puhtast südamest, või ainult
sellepärast, et hakkad lolliks minema, ei mina tea, aga
minu vanainimese süda läheb otse kergeks ja ma olen
uuesti nagu poisike, kui kuulen niisukesi sõnu oma poja
suust.“
Aga isa rõõm ei kestnud kuigi kaua ja tema süda läks
varsti jällegi raskeks niihästi Vargamäe kui ka oma poja
pärast, sest see ütles:
„ Vargamäe on sunnitööliste paik, aga inimene ei saa
ilma sunnitööta läbi. Inimene ei oska ilma sunnitööta
elada, olgu see sunnitöö vabatahtlik või teiste poolt peale
pandud. Mina tahtsin, et teised paneksid mu sunnitööle,
aga nemad ei pannud: nemad arvasid, et mina ei vaja
seda.
Nõnda tulin ma siis ise vabatahtlikult, tulin, isa,
sinu juurde, sest sina oled kõik oma paremad aastad ela­
nud siin kui sunnitööline.“
„Ei, poeg,“ vaidles isa vastu, „mina pole olnud Varga­
mäel ühtegi päeva sunnitööliseks.“
„ Küll ikka, isa,“ ütles Indrek; „ aga see’p see õige
sunnitöö ongi, kui inimene ise tunneb end vabana. Sel­
lisele sunnitööle tulin nüüd minagi.“
„ OH selleks siis vaja Vargamäed üles otsida?'* küsis
isa etteheitvalt ja halvakspanevalt.
„ Just selleks, isa,“ vastas Indrek lihtsalt.
„ Sinule
paistab see muidugi imelikuna ja arusaamatuna, aga ometi
on see üsna loomulik. Meie seal linnas oleme pisut vasika
moodi, kes äkki laudast välja pääseb ja esimeses tuhinas
oma kõhu lahti jookseb. Usu, isa, meil kõigil, või kui
mitte just kõigil, siis suuremal hulgal seal linnas on kõhud
16lahti — ihu ja hinge poolest. Aga kaua sa nõnda elad?
Kaua sa nõnda elada saad? Ei kuigi kaua. Sellepärast
siis ongi varsti kõik omadega läbi. Ära arva, et ainult
mina. Kui see nõnda oleks, siis poleks häda kuigi suur.
Paljud, väga paljud! Kes pankrotti, kes vekslivõltsijaks,
kes mõrtsukaks, kes röövliks, kes abielurikkujaks, kes pä­
tiks, kes kaabakaks või kelmiks, kes liigkasuvõtjaks, kes
valemängijaks või vargaks, kes lukulõhkujaks, kes noorte
tüdrukute meelitajaks, kes oma lastega sahkerdajaks, kes
iseenda müüjaks. Ja mis kõige hullem: need, kes elavad
ja praalivad ausate inimestena, need on need kõige ilge­
mad, kõige jälgimad. Kes rüüstavad kogu maa, kes pigis­
tavad Vargamäe sunnitöölisegi taskust viimase krossi
välja, taovad uhkustades endale vastu õieliaetud rinda ja
kisendavad täiest kõrist, et nemad on maailma ja inimeste
päästjad. Kõigi nende ja paljude teiste eest, aga mis pea­
asi — iseenda eest tulin ma ära Vargamäele, tulin sinu
juurde, isa, et jõuda selgusele eneses ja teistes.“
„ Poeg, minu vana pea ei saa hästi sinu asjust jagu,“
rääkis isa, „aga kui sul oli tarvis Vargamäele tulla, eks sa
siis jää pealegi siia. Ainult ma mõtlen, kas see on õige, et
tuled kui sunnitööline ja et ka mina olen eland siin kui
sunnitööline.
Mina olen hakand Vargamäed armastama
ja ma suren selle armastusega, seda tunnen m a.“
„ Mis on armastus ja mis sunnitöö?“ küsis Indrek. Aga
sellest ei saanud vana isa midagi aru. Ta arvas, et täie
aruga inimene ei võigi sellest aru saada. Sellepärast ei
lausunud ta enam sõnagi, ja kui ta nõnda oli natukene aega
vaikides istunud, tuli tal magus haigutus peale, mis tuletas
meelde, et aeg oleks heita koiduunele. Sellepärast juha­
tas ta pojalegi aseme kätte — käskis teda mööda redelit
minna vommile, kust ta leiab põhukoti eest. Ta andis
2 Tõde ja õigus V
17isegi juhatust, kuidas kotti soputada, kui tahab pehmemat
aset. Aga Indrek ei vajanud koti soputust, ta ei koorinud
end õieti riidestki lahti, viskas ainult kuue seljast ja sirutas
enda käsikaudu leitud kotile pikali.
„ Mis on armastus ja mis sunnitöö?” sonis ta veel kord
mõttes, kui oli juba pool-unes.
18II.
Hämaras valguses Indrek avas silmad, sest ta kuulis
naisehäält ütlevat:
„ Soo, pudru ja piim on siin, isa, hakka kohe sööma,
muidu jahtub ära.“
„Mul on täna ka külaline, tea, mis sellele anda,“ vas­
tas isa.
„ Kus ta sul siis on?“ küsis naisehääl.
„Ülal, ahju peal, kus siis mujal, muud aset mul ju
polnd,“ seletas isa.
Nende sõnade juures tõusis Indrek vommil istukile, et
alla vaadata, ja ta tabas kaks alt üles vahtivat silma, mis
peaaegu purskusid vett täis, kui naine tundis ülal istuva
mehe ja otsekui hirmunult hüüdis:
„ Armas aeg, sina, Indrek!“
„ Mina, M aret,“ vastas Indrek lihtsalt ja ronis mööda
redelit maha.
„K üll oled sa vanaks läind,“ ütles M aret Indrekule,
kui see alla jõudis, kuhu väike neljaruuduline aken suutis
pisut rohkem valgust kallata kui üles ahju peale.
„ Meie kõik läheme vanaks,“ lausus Indrek ja pöördus
õe silmade eest kõrvale, sest need seisid ikka veel pisaraist
tulvil.
2*
!9„ Mina olen varssi ainus noor Vargamäel,” katsus isa
naljatada, kes oli akna all juba oma toidu kallale asunud.
„ Jah, isa oleks nagu tõepoolest sestsaadik nooremaks
läind, kui ta sauna elama asus,“ rääkis Maret peaaegu
veendunult.
„ Noh, siis muutun ehk minagi jälle nooreks, kui ma
mõni aeg isa seltsis saunas saan elanud,“ katsus ka Indrek
naljatada. Aga Maret võttis seda kibetõsiselt, sest ta
küsis:
„ Tahad sa siis tõesti siia elama asuda?“
„ Tahan küll,“ vastas Indrek.
„ A ga sul pidid ju lapsed olema, kes siis neid kas­
vatab?“ küsis Maret etteheitvalt.
„ O len siis mina mõni lastekasvataja, õde?“ küsis
Indrek nukralt vastu.
„ Issand jumal!“ ohkas Maret ja pööras silmad pimeda
poole, sest need hakkasid sorinal vett jooksma.
„ K.ülI
on see kõik hirmus!'
„ A ga tead, Maret, ärgem rääkigem sellest kunagi
enam,“ palus Indrek.
„ Selle asemel katsume elada. Kat­
sume paremini elada kui tänini, sest üks päev paremat elu
on rohkem väärt kui aasta halvast elust rääkida.“
„ Mis sa siis tahad tegema hakata, kui sa siia jääd?“
küsis Maret.
„ Kas siis minu jaoks Vargamäel tööd ei leidu?“ küsis
Indrek vastu.
„ Sa pole ju meie tööga harjund,“ ütles Maret.
„ K üllap harjun jällegi,“ arvas Indrek.
„ Sa pole ju õieti kunagi Vargamäel tööd teinud,“ üt­
les Maret, nagu püüdes vennale selgeks teha, kui mõttetu
on temal tulla Vargamäelt tööd otsima.
20„ Indrek ütleb, et tema tulnd Vargamäele sunnitööle,“
rääkis isa nüüd laste jutu vahele.
Neid sõnu kuulates õde jäi vennale pärani silmi otsa
vahtima. Ja nagu mõistaks ta äkki isa sõnade kogu kurva
mõtte, hakkas ta peaaegu suure häälega nutma.
Või oli
ta ka iseoma tööd siin tundnud kui sunnitööd ja karjus
sellepärast iseoma häda pärast?
„Ära nuta, Maret,“ rääkis Indrek härdalt, „mina arva­
sin, et sunnitöö Vargamäel on ometi kergem kui surm,
sellepärast tulin.“
Seepeale ei vastanud õde tükil ajal midagi, aga kuul­
dud sõnad katkestasid äkki pisarate voolu. Ja põlleotsaga
silmi kuivatades ta lausus nagu lohutatult:
„A h nõnda mõtlesid sa seda.“
„ N õnda,“ kinnitas Indrek.
„Siis on muidugi hea, et sa meid ei unustand,“ ütles
Maret peaaegu rõõmsalt.
„No näed, õde, asjad on kõige paremas korras,“ kat­
sus Indrek nagu naljatada.
Selle naljaga jutt seks korraks õieti lõppeski. Sest isa
lõpetas oma hommikueine ja see tuletas meelde, et ka
Indrek tahaks ju süüa. Seda Maret tõttaski tooma ja tegi
seda sellise hädalise kiiruga, nagu võiks ta muidu ehk hil­
jaks jääda. Samal ajal Indrek hakkas ettevalmistusi te­
gema metsaminekuks, sest tema tahtis enne, kui hakkab
töö järele ümber vaatama, näha vanu tuttavaid paiku, puid
ja põõsaid. T a tahtis kõige selle seltsis viibida, mille
keskel ta oli kasvanud, rõõmutsenud, hõisanud, unistanud.
Sest pikad kadunud aastad olid surunud minevikule lohu­
tava ilupitseri.
„ Kas tõmbad iseoma pikad säärikud jalga?“ küsis isa.
21„ Esiteks pidin küll, aga nüüd mõtlesin ümber. Minu
omad peavad küll hästi vett, aga risu ja orkide vastu pole
nad kuigi kõvad,“ vastas Indrek.
„ Kõige säädsamad oleks pastlad, aga kas su jalad vett
kannatavad,“ arutas isa.
„ Sa pead ikka seda teadma, et
on juba sügisene aeg ja sul tuleb vees solistada, sood pole
enam nii kuivad kui olid ükskord.“
„ Aga pole ju paar nädalat nüüd vihma olnud,“ katsus
Indrek vastu seletada.
„Või on siin sadanud?“
„ Seda mitte,“ ütles isa, „aga küllap lähed ja näed kõik
ise, see on parem kui minu seletus.4
„M a paneksin siis pealegi pastlad, kui ma nad kuskilt
saaksin,“ otsustas Indrek.
„V õta minu omad,“ ütles isa.
„ M a lappisin nad hil­
juti kinni, ainult pahemal on teine orm pihastanud, selle
pean enne uue panema.“
Nende sõnadega tõttaski ta seda tegema.
Võis olla kella kümne paiku, kui Indrek oli reisu-
valmis. Ka täna, nagu eelmisedki päevad, puhus leige
sügisene tuul edelast, lennutades kergeid pilvi nagu suit­
suses taevas. Päike paistis nagu läbi halli vina ja sage­
dasti katsid ruttavad pilved ta peaaegu täiesti, nagu võiks
iga silmapilk hakata sadama, et ladiseda päevade kaupa,
aga siis äkki hele päikeseketas välgatas uuesti harvakoelise
pilve tagant ja ujus viimaks suitsuvinalisele, kahvatule
taevalapile, kust ta süstas varsti jällegi ligiruttava pilve
varju. Nõnda oli see kestnud päevi ja öid ja näis, nagu
võiks see kesta igavesti.
„ Sookask tõmbub juba kollaseks,“ ütles Indrek sauna
ees seistes, kuna isa istus paku otsas ja pusis pastla kallal.
„ Juba hakkab värvi andma arukaselegi,“ rääkis isa.
„ Mõnihaab seisab juba nagu tulle torgatud.“
22Kui Maret toiduga sauna juurde jõudis, olid Indrekul
juba pastlad jalas.
„ Kas sa end nõnda ära ei külmeta, jalad saavad ju
märjaks,“ rääkis õde hoolitsevalt.
„ Pole viga, vanad karjase jalad,“ vastas Indrek. Ta
tahtis esimesest päevast peale enda viia samasesse eluviisi,
millises ta millalgi ammu oli lahkunud Vargamäelt. Ta ei
hoolinud sellest, et vaheajal oli tema ise ja ka kõik muu
teiseks saanud.
„ Kuhu sa kõige enne mõtled minna?“ küsis isa, kui
Indrek avas saunaukse.
„ M õtlesin otsaga jõe äärde jõuda,“ vastas Indrek.
„ Aga sinna viivad nüüd uued teed, vanad on am­
mugi kinni kasvand,“ seletas isa.
„ Mina lähen mööda vanu teid,“ seletas Indrek.
„ Siis lähed mööda rägu.“
„ Kui rägu, siis rägu,“ vastas Indrek ja läks uksest
välja.
Vaevalt oli ta mõnisada sammu astunud, kui tal tulid
tahtmata meelde isa sõnad, mis see ennist pimedas sau­
nas öelnud: või on ka inimestega nagu metsaga — okas­
metsale järgneb lehtmets, lehtmetsale okasmets? Tõe­
poolest oli see välja ääres igal pool nõnda sündinud. Kus
pidi olema lepik, sealt leidis kuusiku, kus kuusik, seal oli
tõusnud kaasik, põndakul, kus oli kasvanud igasugune
rägu ühes kadakatega, süstsid taeva poole nõtked männid.
Muidugi, see kõik oli üsna harilik näht, aga Indrekut
rabas see peaaegu hingepõhjani. Ta tundis südames va­
lusat pitsitust, nii et jäi tahtmatult seisatama. Maalõhngi
oli teiseks muutunud, nagu kohaneks see taimestikuga. Ja
kui Indreku silmad sattusid kogemata oma pastaldele ja
23nartsudele, siis paistsid need äkki talle naeruväärsetena.
Talle näis tagantjärele, nagu oleks ta pastaldes ja nartsu­
des ilmunud selleks vanadele paikadele, et tunda end endi­
sena. Aga milleks peab inimene jääma endiseks, kui mets
ja maagi muutub kuni tundmatuseni? Milleks taotleda
jäädavat, kui kogu maailm saab aina teiseks ja uueks?
Ometi, kui Indrek jõudis sohu, kus hüppas mättalt
mättale, kuni jalg vääratas ja lipsas veise jalajälje-auku,
kust purskus mudast vett kuni põlvedeni üles, viirastus
talle äkki kõik, nagu see olnud aastakümneid tagasi:
karjakellade kõlin, koera haukumine, tallede määgimine,
kes kaotanud mätaste vahel oma ema silmist, lindude laul
ja häälitsemine ning leige tuul ja soe päikene. Just nii:
soe päikene ja lindude laul, nagu oleks millalgi siin olnud
ainult kevade.
Nägemus ja temast tõusnud tundmus oli nii elav, et
Indrek jäi kuhugi mätta otsa seisma, nagu peaks ta veel
praegugi tundma kevadist soojust ja kuulma lindude laulu.
Aga pikkamisi silmad seletasid võhivõõrast ümbrust, sele­
tasid sookaski, mille lehestikku sügise sulatanud juba kol­
last ja sulgenud kõik laulusuud. Ainult pastlas jalg oli tal
märg ja teine kuiv, nagu see oli olnud aastakümned tagasi.
Ja talle meenus, kuis ta siis mõnikord oli katsunud, et kui
kaua ta õige saab käia ühe kuiva ja teise märja jalaga.
Tundide kaupa läks ta siis mättalt mättale ja künkalt kün­
kale, toetudes märja jalaga vette või porri ja viies kuiva
jalga ikka kuivalt edasi.
Mõtlematult hakkas ta ka nüüd samuti mängima. Aga
see ei õnnestunud tal kuigi kaua, sest kuiv jalg sulpsatas
tal peagi vette, pealegi veel nii põhjalikult, et sai palju
kõrgemalt märjaks kui teine. Indrek jäi peaaegu imestu­
nult vahtima, et mis koht see küll on, kus leidus nii salalik
24ja sügav vesi. Ja oligi, mida imetseda: tema jalg oli libi­
senud kahe mätta vahelisse auku, mis oli jäänus endisest
kurikuulsast kraavist, kus Oru Pearu millalgi ammu oli
tammitanud vett Mäe Andrese karjamaale, põhjendades
seda oma loodheinamaa kastmisega.
Hoolega otsides
Indrek leidis veel teisigi samasuguseid auke, mis seisid
reastikku, juhatades Vargamäe alt Jõessaare poole. Neid
vaadeldes ta tundis rinnas valusat tuksatust. Ah ainult
niipaljuke on säilinud sellest Vargamäe rahvaste suurest
elusoonest ja askelduste tallermaast!
Siiski, imestuda polnud siin eriliselt midagi. Varga­
mäel ei sünni ju midagi muud, kui mis on juba lugematu
hulk kordi sündinud laias maailmas. Rahvad ja kultuurid
tõusevad ning langevad ja järeltulijad tosivad oma esi­
vanemate tuhas ja põrmus ning ahervartel, olles uhked ja
suurelised oma huvide sügavusest ja kustumatust teaduse­
himust. Aga nagu esiisadel-emadel polnud kuigi suurt
huvi ega lugupidamist oma kultuuri vastu, samuti on
järeltulijailegi nende eluasemed ja eluallikad üsna üks­
kõiksed asjad, mida võib iga tühise tuju või himukese
rahuldamiseks muuta tuhaks ja põrmuks ning ahervarteks,
et uutel järeltulijatel oleks jällegi põhjust milleski tosida
ja oma tosimisega uhkustada ning ajada rinda ette õieli.
Otse loomusunniliselt pöördus Indrek ümber ja läks
aukuderea juhituna välja äärde tagasi, kust oli juba natu­
kene maad eemale jõudnud. Ta tahtis oma silmaga näha
Pearu endist Ioodheinamaad, mis oli millalgi maksnud nii­
palju muret ja vaeva, uneta öid ning meelepahandustki.
Aga heinamaa asemelt Indrek leidis loomade poritud soo
vähese rohu, mõne männijändriku, kasekiitsaka ja hall-
paju-põõsaga, kust karjane ei leia vilepuudki, sest Varga­
mäel pole seda lolli, kes ei teaks, et hallist pajust ei saa
25üldse vilet, on ju tema pind üleni mügerik, mispärast koor
läheb pealt ära tõmmates lõhki.
Indrek otsis ka seda paika, kuhu Pearu oli tahtnud ehi­
tada nii kõva tammi, et teispere karjapoiss ei suudaks seda
ära lõhkuda, aga kõigest sellest kange mehe tööst ei olnud
kuskil jälgegi leida. Kõik oli kadunud, nagu poleks seda
kunagi olnudki. Iseasi, kui oleks siin kaevama hakanud,
siis oleks ehk sattunud mõnele vaiale või ka kivile, millega
Mäe Matu millalgi ammu siin pildunud Pearut. Aga Ind­
rekul polnud labidat, või kuigi oleks olnud, siis kaevami­
sele poleks ta ometi asunud, sest selleks polnud Vargamäe
kraav veel küllalt vana. Indrek seisis muidu niisama siin
sookaskede keskel, mille lehestikku sügis tippis juba kol­
last, seisis ja uneles seletamatus nukruses, nagu hakkaks ta
päise päeva ajal aru kaotama. Ometi oli tema aru selge,
ainult tema sisemuses langes suur ja lai maailm kokku,
muutus olematuks.
See oli tema isiklik maailm, täis
rõõmu ja kurbust, lootust ja unistusi.
Iga mätas, iga küngas, iga kask, mänd, kadakas ja
põõsas oli teiseks saanud, isegi teatud sajakoorse-pere-
konda ei leidnud ta sealt, kust läks teda otsima. Ometi
arvas ta, et kõik võivad muutuda, võivad välja kasvada,
aga tema jääb — sajakoorne jääb, sest tema tahab kas­
vada kõvaks ja sitkeks, et oleks noatera ees nagu luu ja
sarv, ja sellepärast kasvab ta tasa ja targu. Võid oodata
palju aastaid pikisilmi, et sajakoorsest saaks rehapulka,
aga enne tüdineb ootaja, kui jõuab kasvada sajakoorne.
Ja nüüd ei olnud teda ometi enam endiselt paigalt leida.
Polnud leida enam seda küngastki, mille lõunapoolses
otsas seisis millalgi sajakoorse-mätas. Nõnda ei jäänud
Indrekul muud üle, kui pidi pettunult edasi minema. Aga
ta ei jätnud lootust kuskilt ometi leida midagi tuntut ja
26tuttavat. Mineviku mälestuste uss näris tema südame
kallal.
Kui ta oli tükk aega edasi tampinud mööda vesist pad­
rikut, tõusid tedred suure parinaga natukese maa pealt
tema eest lendu — kõik noored kuked, kes heitsid juba
verisulgi ja omandasid täiskasvanu musta rüüd, milles võib
järgmisel kevadel kuhugi lagendikule või väljamäele
mängu ilmuda. See lennuparin oli äkki nii tuttav, nagu
oleks ta seda alles eile kuulnud. Ja kui ta kuulatades sei­
satas, nägi ta enda ees vana kuivanud soomändi, millel
latv pealt ära ja murde läheduses pehastunud oksatüügas.
Millegipärast köitis see kuivanud mänd Indreku tähele­
panu. Ta tundus tuttavana ja sellepärast astus ta temale
lähemale. Kui ta on see, mõtles Indrek, siis peavad tal
ka madalamal tüve küljes tugevad
oksatüükad olema,
kuhu võib ronides jalgu toetada.
Õige, oksatüükad olid olemas, aga nii mädanud, et
Indrek murdis nad kergesti tüve küljest. Just see oksa-
tüügaste murdmine rabaski Indrekut. Sest mõtelda, et see
vana männijändrik on nii palju aastaid siin seisnud, ilma
et keegi oleks tema vastu niigi palju huvi tundnud, et oleks
kas või muidu niisama heast-paremast tema mädanud
oksatüükad ära murdnud, oli nagu mingisugune suur elu-
mõistatus. Millalgi oli see mädanud konts olnud kuulus
üheoksaga mänd. Talle roniti siis arutihti otsa ja istuti
tema ainukesele oksale kiikuma, sest oks oli toores ja tu­
gev, kandis iga aasta hulka rohelisi käbisid, mis lõhnasid
vaigust.
Sellel oksal ei kiikunud mitte ainult Indrek, vaid ka
kõik teised poisid, keda ta teadnud ja tundnud, sest männi-
juured olid ühelt poolt soopinnast pisut lahti ja sellepärast
oli tema kiikumiseks parem kui ükski teine mänd Varga­
27mäel, võib-olla kogu maailmas. Ja kui ei kiikunud tema
oksal mõni poiss, siis istus seal helekollase kõhualusega
karjalind või tõusis temalt taeva poole mõni soolõoke ning
laskus varsti lauluga siiasamasse vaiguste käbide keskele.
Oo, ta võis kas või kümme korda roheliselt männioksalt
tõusta ja ikka siiasamasse lauldes tagasi tulla, nagu pääs­
taks just tema lõokese laulupaelad valla. Ja nüüd on see
mänd mädanud ja ükski ei tee temast väljagi, nagu poleks
teda olemaski. Isegi loomad polnud käinud tema vastu
oma kaelu nühkimas, sest muidu lipendaksid kuskil karba
küljes mustad, valged või punased karvaudemed.
Indrek katsus mändi maha murda, nagu ta oli murd­
nud tema oksatüükad, aga tüvi pani alles vastu.
Soo-
pedakas, lausus Indrek endamisi ja asus kogu jõuga männi
kallale, sest millegipärast tahtis ta tema tingimata m aha
murda. Aga kõik ta jõupingutused olid asjatud. Isegi
männi juured olid nagu uuesti ümberringi maa külge
kinni kasvanud. Lõpuks Indrek katsus männile otsa ro­
nida, et proovida, kas endine kiigeoks on veel kõva või
mädanud. Ka seda ei suutnud ta. Siis hakkas ta otsima
parajat löögipuud, millega ulatuks oksani. Leidis tüki
maa pealt peenema kuivanud männi, mille murdis maha
ja tõi kohale. Ta hakkas sellega kiigeoksale hoope ja­
gama, aga see murdus ' ainult ladva poolt, tüügas pidas
vastu.
Hulk aega jändas Indrek vana männiga, kuni märkas,
et ta oma parema käe oksa otsas veristanud, siis viskas ta
löögipuu maha, vaatas veel kord kuivanud männijändri-
kule otsa ja ütles endamisi: „ Isegi surnult teine, raisk, tu­
gevam kui inimene elavalt. Peaks kirve või sae tooma.“
Nõnda ütles ta, kui hakkas verist kätt imedes edasi mi­
nema, ja tal ei tulnud kuidagi meelde iseendalt küsida,
28milleks ta küll peaks selle soopedaka kallale asuma kirve
või saega.
Nüüd kõndis ta üsna huupi mööda sood, mis tundus
võhivõõrana. Ta unustas kraavi hoopis, kus oli kord vett
paisutatud, riieldud ja ärbeldud. Ta otsis ja ei leidnud
enam taliteed, kust olid millalgi liikunud lumega heina-
koormate voorid, jättes heinakõrsi ja -pepri põõsaste
äärde, kuhu jänesed tulid öösiti sööma, jättes tõenduseks
pikki jälgi ja ümmarikke pätsikesi. Igal pool aina põõ­
sastik, rägu ja mets, mis oli paiguti nii paks, et varjas päi­
kese täiesti.
Äkki Indrek sattus okastraadist aiale ja jäi vahtima,
nagu näeks ta viirastust. Okastraat siin! Jah, ta oli liht­
salt puust puusse tõmmatud ja läks nõnda edasi aina tihe­
neva ja kõrgeneva metsa poole. Tähendab piir, lausus
Indrek endamisi ja läks okastraadi juhituna.
Tal tuli äkki meelde, kuidas köster ja kirjutaja olid
kord jõe ääres südaööl vaielnud isamaaliste küsimuste üle:
köster oli tahtnud kord kuulda Jõessaare mail koorilaulu,
see pidi olema tema arvates see õige luule, kirjutaja aga
arvas sellegi luule olevat, kui tema käib südaööl kolm
korda jõepõhjas oma kahva otsimas.
Vaesed mehed!
Kui nad ometi nüüd tuleksid ja vaataksid, siis nad näeksid,
et kõige õigem luule on okastraat, mis läheb ühelt elavalt
puult teisele.
Jõe äärde jõudes Indrek tundis äkki, kuis tal lõi nae­
rule suu ja kogu ihu ning hing: siin oli kõik nõnda, nagu
oleks ta alles mõni päev tagasi siit lahkunud. Ainult lähe­
mal ja kaugemal lömitavad mustjashallid küünid oleksid
nagu rohkem maa ligi lömitanud ja jõevesi vaiksemaks
jäänud: havid ei lobistanud enam vookaelades kõrkja­
29padrikus vähemaid vendi püüdes ja partide prääksumist
polnud kuskil kuulda. Aga hilised pääsukesed lendlesid
ja häälitsesid, nagu ei tunnustaks nad kinnivajunud kraave
ega okastraati. Ruttu, ruttu korjasid nad oma poegadele
toitu, et need saaksid võimalikult pea jaksu lennuks lõuna-
maile.
Indrek katsus häälitseda ja hüüda, aga jõgi ja küünid
olid tummad: küünid olid heinu täis ja ei kajanud vastu.
Aga millalgi olid nad kõik tema hõikele vastanud — kõik,
lähemad valjemalt, kaugemad nõrgemalt, olid vastanud,
nagu oleksid nad elavad olevused. Indrekut valdas en­
dine nukrus, üksilduse ja mahajäetuse nukrus. Tundus,
nagu häälitseksid pääsukesedki ainult sellepärast, et nad
on seltsimeeste poolt siia maha jäetud.
Mingi sisemise aje sunnil Indrek läks rohtunud voo
juurde, kus oli ennemuiste tõke. Ja leidnud veel praegugi
siit tõkke, ta läks seda mööda üle jõe ning läbi heina­
maade paju- ja kaserägastikku, kus asusid vanal ajal põd­
rad, metskitsed ja metsised. Siin ta kolas nagu pimesi ja
käsikaudu ringi, aga ei leidnud põtradest ega metskitse­
dest enam jälgegi. Aga metsiseid nägi.
Päike kaldus juba õhtu poole, kui Indrek jõudis ku­
hugi välja äärde, ilma et ise oleks õieti teadnud, mis koht
see on. Pärast selgus, et ta on Hundipalul, ning ime­
selgena meenus talle, kuis ta paljude aastate eest istus Tii­
duga kord kasepakul ja arutas suuri ja tähtsaid isamaa-
asju.
Nüüd ei ole Tiitu enam Hundipalul ja tema järel-
tulijadki on siit mailt viimseni lahkunud. Siingi on kõik
võhivõõras, nagu soos ja rabaski. Kogu ümbrus ja elu
oleks nagu mingisugune pettekuju ja tühipaljas illusioon.
Esimest korda Indrek tundis sellise selgusega, milline illu­
30sioon on elu ja kui õudselt üksikuna inimene seisab maa­
ilmas. Meelehärdus haaras voogava lainena kogu olemuse.
Samal ajal keegi võõras noormees tuli rattal kihu­
tades mööda põlluteed väljaotsa poole ja, silmanud Ind­
reku, kargas rattalt maha ja küsis, kustpoolt Indrek tul­
nud ja kas ta ehk karjakelli pole kuulnud. Nõnda sobis
nende vahel jutt ja Indrek küsis, kas siin mail veel põtru
leidub või mitte.
„ Pole sellist kaupa enam,“ rääkis noormees uhkus­
tavalt.
„ Kes siia tuleb, see sureb. Nüüd on igal mehel
oma vintraud ja selle otsa eest ei pääse ükski põder. Ja
kuigi meie ise hoiaks, salad teevad nad ikkagi sirgeks.
Parem siis juba ise ja kas või salaja.“
„ Nii,“ lausus Indrek.
„ See on kultuur,“ rääkis noormees iseteadlikult. „ Sest­
saadik, kui oleme iseseisvad, kasvab kultuur kiiresti,
lehtki ütleb seda.“
„ Jah, kiiremini kui metsloomad jõuavad sigida,“ rää­
kis Indrek.
„ A ga muidugi, loom inimese tarkuse vastu ei saa,“ oli
noormees nõus, jättis head õhtut, istus ratta selga ja kihu­
tas minema, et kuulata, kas kuskilt ei kosta karjakellad.
. .Kultuur, kultuur,“ kordas Indrek ja tüüris jällegi jõe
poole, et jõuda sillale. ..Okastraat ja vintraud,“ lausus ta
natukese aja pärast.
Jõudnud jõesilla juurde, ta jäi seisatama ja vaatles
neid suuri kive, mis seisid endiselt neil paigul, kuhu Hundi-
palu Tiit nad aastakümnete eest pannud.
„Kaska see on
kultuur?“ küsis Indrek endamisi ja kahtles selles, sest kul­
tuur tähendab ikka millegi või kellegi hävitamist. Ei, ei,
need kivid pole mingi kultuur, nad on ainult kivid, et ini­
mesed võiksid käia kuivi jalu veest läbi.
31III.
Kui Indrek jõudis õhtul koju, küsis isa temalt:
„ Kuhu sa siis nüüd otsaga said?“
„ Hundipalu välja äärde,“ vastas Indrek.
„ Mis sa siis sinna otsisid?“ imestus isa.
„ SeaI elavad
ju nüüd võõrad inimesed.“
„V õõrad inimesed, aga tuttavad Tiidu kivid silla ot­
sas,“ vastas Indrek.
„ Kivid muidugi on seal Tiidu omad,“ kinnitas isa
nagu nukralt ja küsis siis: „ Kas kodumail tundsid veel va­
nad kohad ära?“
„ Ühe männi tundsin,“ seletas Indrek.
„ Eks ma öelnd sulle,“ rääkis isa, „et kõik on teiseks
saand. Ah siis ikkagi ühe männi tundsid ära?“ imestus ta.
„ Jah, ühe tundsin,“ kinnitas Indrek, „kuid seegi oli
kuivanud.“
„ Aga kas vana kadund sauna Madise kraavid ka ära
tundsid?“ päris isa.
„ Seal pole ju midagi tunda, neid pole ju enam ole­
maski,“ ütles Indrek.
„ Jah, neid pole enam olemaski,“ kinnitas isa, „ja
sellepärast ei taha ma sinnapoole külgegi vaadata. Seal
32oli kord minu elu algus Vargamäel ja nüüd on kõik enne
möödas, kui mina jõudsin mulda minna.
Minu töö ja
teod on juba enne mind maetud. Kas sina, Indrek, tead,
mis niisuke asi inimesele tähendab?“
„ Tean, isa,“ vastas Indrek.
„ Ennem oleks võind ma samuti jalutuks jääda nagu
vana sauna Madiski. See oleks mulle isegi parem olnd,
sest siis poleks ma seda kõike oma silmaga näind,“ ar­
vas isa.
„ Kas kadunud sauna Madise labidad peaksid veel elus
olem a?“ küsis Indrek.
„ A h need, kellega ta kraavi kaevas?“ küsis isa nagu
arusaamatuses vastu.
„ Just need,“ kinnitas Indrek.
„ M ättalabidat nägin ma veel tänavu kevadel laka-
otsal, aga teistest ei tea ma midagi. Aga milleks sul seda?“
imestus isa.
„ A h milleks?“ küsis Indrek vastu.
„Aga maju sulle
ütlesin, et tulin Vargamäele sunnitööle.“
„ Tahad siis sina hakata vana kadunud sauna Madise
tööd jatkama?“
„ Kui õige katsuks,“ vastas Indrek nagu naljatades ja
lisas seletuseks: „Selleks ma ju need pikad kummsääri-
kudki kaasa võtsin.“
Isa ei vastanud selle peale hulgal ajal sõnagi. Viimaks
lausus ta nagu endamisi:
„ Ei minu vanainimese pea saa selle ilma asjust enam
midagi aru. Mis ütleks küll Hundipalu Tiit, kui ta sinu
sõnu kuuleks, sest tema oli just see, kes andis hoogu takka,
et ma laseks su minna esteks kirjutaja juurde, siis linna.
Ja nüüd tuled sa ise tagasi, tahad tulla kadunud sauna Ma-
3 Tõde ja õigus V
33dise asemele. Või tulevad kõik tagasi, kui nad saavad
vanemaks?“
„ V õib-olla tulevad kõik,“ ütles Indrek.
„ Nii et Andreski oleks tulnd, kui jumal oleks talle
päivi and?“ küsis isa.
„Kes teab, ehk oleks ka tema tulnud,“ arvas Indrek.
„ Sest inimesega on nagu metsloomagagi: jookseb mis
jookseb, vanasse paika tuleb ikka tagasi.“
„ A ga minu isa ütles ikka, et murdjad ei tule tagasi,
iseasi, kui neil on pesa,“ vaidles vana Andres vastu. „ Ilves,
raip, pistvat kas või mitukümmend versta otseteed edasi.
Samuti ka nugis.“
„ Joosku kas või sajad ja tuhanded verstad,“ rääkis
Indrek pooleldi nagu naljatades, „aga tagasi tuleb ta ikka;
või kui ei tule tema, siis tulevad ta pojad, sest maailm on
üjnmarik ja meie kõik oleme ainult eksijad, kes teeme
väiksemaid või suuremaid ringe. Öeldakse isegi, et ter­
ved rahvad pöörduvad vanasse paika tagasi: tulevad jälle
kord kivistest linnadest emakese-maalapi juurde.“
„ A ga küll on see hull, et kõik esimese õhinaga plehku
panevad,“ kurtis isa.
„ Seal on see minu viimne võsu
Sasski. Küll mina temale rääkisin ja südame peale panin,
et ta tuleks ja jääks Vargamäele, võtaks kõik oma kätte,
mis siin on, aga ei — ei taha. Ennem mässab ta mööda
maailma või ja munadega, vasika- ja rebasenahkadega.
Ja mul ei jäänd midagi muud üle, kui pidin selle teise
Sassi kutsuma, kes tegi inimestele kiriku juures puusärke,
kappe ja kummuteid. Kutsusin Mareti mehe, selle vigase
jalaga, ja andsin Vargamäe tema kätte, nii et kui kaon
mina siit, siis kaob ka minu nimi. Veri jääb, nimi mitte.
Aga Mareti Sass elab ka Vargamäel, nagu teeks ta ini­
34mestele kiriku juures puusärke: ta küsib hommikust õhtuni,
kui midagi tegema hakkab, et mis see sisse toob. Puu­
särgi vastu ei ole inimesel armastust, isegi siis mitte, kui
tal on vigane jalg, nagu Sassil, ja sellepärast arvab ta, et
ega Vargamäedki pole vaja armastada. Tema armastab
veel põldu ja arumaad, mitte aga sood ja raba. Mina
katsun talle küll seletada ja öelda, et, kulla mees ja kallis
väimeespoeg, ära armasta sood ja raba, vaid seda, mis
soost ja rabast saab teha. See on niisama nagu puu­
särgiga: inimene pelgab küll teda, mitte aga lauda, millest
puusärk tehtud. Aga usu, poeg, ma räägin talle, nagu
oleks seinad tal kõrvaks. Sest tema ütleb, et tema ei pelga
puusärki ega armasta lauda, vaid himustab raha, mis puu­
särgi eest makstakse. No mis sa teed niisukese inimesega
Vargamäel.“
Kui olid küllalt jutelnud, tahtis Indrek teada, kus laka-
otsal isa oli kadunud Madise mättalabidat näinud, ja läks
tõi selle sealt maha. A ga lähemalt silmitsedes selgus, et
endine kõva kasepuu oli kõdunenud ja labida tera üleni
läbi roostetunud.
„ N õnda on nende endiste aegade ja asjadega,“ lausus
isa, seistes Indreku ees.
„ L äbi!“
Ja äkki esimest korda täna pani Indrek oma isa õieti
tähele: kössivajunult, kokkutõmbunult, põlved könksus,
seisis ta sauna ees, nagu oleks ta siin olude kohaselt väik­
semaks kasvanud. Riided näisid liiga pikkadena ja loten­
dasid laialt keha ümber. Kael peenike ja nagu kössi tõm­
bunud õlgade vahele. Käed oma kangete sõrmekönti-
dega ebaloomulikult suured, käsivarred pikad, nagu oleks
pidanud endisest Mäe Andresest saama ahvi sugulane, kui
ta elaks küllalt kaua. Silmad olid väikeseks jäänud, aga
neis helkis veel seda paindumatut terashalli, mille ta too­
3*
35nud siia ühes oma esimese naise (Crõõdaga. Näonahk
peaaegu tuhakarva ja kümmetpidi kortsus, kuid juustes
ikka veel endist värvi.
„ Kust mina küll labidaid saan?“ arutas Indrek ja mur­
dis sauna Madise oma küljest ühe kõdunenud tüki teise
järele lahti.
„ K üll Sass labidaid muretseb, kui aga sinust kraavi­
kaevaja saab,“ ütles isa.
„Ei taha sina ise tema jutule
minna, siis võiks mina seda teha. Ja kas mättalabidast
on nii väga lugugi, võiksid ju esteks vana kraavide puhas­
tamisega algust teha.“
Nõnda siis läkski isa varsti kepi najal mööda mäge
üles pere poole, kuna Indrek jäi üksi sauna juurde. Tema
tundis end peaaegu pidalitõbisena, kes peab tervetest
eemale hoiduma, kui tal on veel põrmugi säilinud ausust
ja korralikkust. Iseasi, kui pidalitõbi pureb ka kellegi
hinge, mitte ainult keha, siis ei hooli ta enam millestki,
vaid nakatab terveid pahemale ja paremale poole.
Muidugi, isa sai perest labidad — kaks labidat, aga
mättalabidas puudus, see lubati muretseda kas või hommis-
päev, kui seda peaks tingimata vaja olema. Aga pere
Sassil oli Indrekule hoopis teissugune ettepanek, hoopis
parem ja tulusam, nagu tema arvas. Indrek hakaku põl­
lul suuri kive maa seest välja kaevama, sest Sass tahab
need tükkideks lõhkuda ja neist ehitada karjatallid — ni­
melt tallid, mitte laudad. Mõisad on tükeldatud ja nende
tallid lõhutakse maha, veetakse laiali, nüüd olla aeg meil
enestel hakata kivitalle ehitama — kivitalle ja kiviaedu,
mis oleksid igavesed.
Nõnda oli Sassi arvamus. Aga Indrek jäi oma mõt­
tele truuks: tema tahtis minna sohu kraavi kaevama, kus
maa pehmem ja vesi Iähedam, inimesed aga kaugemal,
36kelle eest ta linnast põgenenud. Ta katsus iseendagi eest
põgeneda ja arvas, et see õnnestub tal kergemini soo-
mudas kui põllumullas.
Järgmisel hommikul võttis ta labidad selga ja läks
varakult sohu. Isa tuli sauna otsa vaatama, seistes kepi
najal, ja küsis temalt järele hüüdes, et kuidas jääb lõu­
naga. Aga Indrek vastas, et tema pistnud tüki leiba tasku
ja sellepärast pole vaja lõuna eest muretseda.
„ Kui kõht tühjaks läheb, eks sa tule siis koju!“ hüüdis
isa, „ega sa palgaline ole, et pead päevast kinni pidama.“
Aga vaevalt kuulis Indrek neid sõnu. Pealegi tuli isal en­
dalgi rääkides meelde, et Indrek oli ju ennast nimetanud
sunnitööliseks. Nõnda siis oligi ehk kõige parem, kui ta
isa viimaseid sõnu ei kuulnud.
Ometi ei uskunud see, et poeg jääks esimesel päeval
kohe õhtuni sohu. Juba kella kolme, nelja paiku hakkas
ta teda ootama ja viie, kuue ajal kaotas sedavõrd kanna­
tuse, et läks talle sohu järele, nagu kardaks ta temaga
mingit õnnetust.
Aga Indrekul polnud kogu päev mingit õnnetust ol­
nud. Tema oli sattunud esmalt sellele kraavile, mis jook­
sis välja-äärega rööbiti, ja oli näinud tema sisselangenud
kaldal laia ladvaga kaski ja kuuski.
„ Nende ladvad pea­
vad teravaks muutuma, nagu nad olid ükskord,“ oli Indrek
ütelnud iseendale, ja siinsamas lõigi ta ühe labida maa
sisse püsti ning hakkas teisega tööle — hakkas aasta­
kümnete muda vanast kraavisängist välja pilduma.
Mis
teda kõige rohkem üllatas, oli see, et labidas ulatus teraga
mõnes paigas kõva maani — kivirähani ja saueni.
„ Eks sa näe hullu, mõnes kohas juba põhi väljas,“
imestus ka isa, kui oli jõudnud kraavimehe juurde.
„ Kui
37sauna Madis siin kord kraavi kaevas, polnd peale pehme
turba midagi leida.“
„ T ähendab põhi on tõusnud või pind langenud,“ arvas
Indrek.
„ K üllap see pind ikka vist on langenud,“ rääkis isa.
„ Turvas on mädanema hakand, temast on muld saand,
maa hakkab kõvaks minema. Kui veel kord kraavid lahti
saaksid, siis vaata, et ongi kõik puhtkõva arumaa. Ja
tead, mis mina sulle, Indrek, ütlen: kui juba siin põhi välja
tuleb, siis peab ta ka Hallikivimäe ja Jõessaare pool labida
ette puutuma.
Mõistad, poeg: Vargamäel hakkab igal
pool põhi välja tulema!“ hüüdis vana Andres rõõmsalt ja
tema poolkustunud terashallid silmad lõid nagu kilama.
Indrek mõistis isa rõõmu, sest lapsena oli ta ikka ja
alati kuulnud, et otsiti maapõhja, nagu oleks selles mingi
eluõnnistus — otsiti ja ei leitud teda, sest keegi ei jõud­
nud nii sügavaid kraave kaevata, et oleks nähtud põhjas
kivirähka või savi.
„ V õib-olIa tuleb aeg, kus väljamägi tema suurte kivi­
dega jäetakse sööti ja põldu hakatakse harima siin soos,“
arvas Indrek.
„ Vihuksel ollagi sellega algust tehtud,“ seletas isa.
„ Mina pole seda küll oma silmaga näind ega näegi vist,
aga ma kuulen, teised räägivad, et Vihuksel küntakse
põldu soos.“
Ilm hakkas juba videvikuks minema, aga Indrek ei
tahtnud ikka veel tööd lõpetada.
„ Sa teed täna, nagu näeksid viimast päeva,“ ütles isa.
„ Jäta ometi ükskord järele ja lähme koju, sa pole ju lõu-
natki saand.“
„ Hakka sina ees minema, küll mina tulen varsti jä­
rele,“ vastas Indrek.
38Aga isa ei jätnud mangumast, ja nõnda läksid nad
kahekesi üheskoos.
„ Kas võib labidad ja kirve siia jätta?“ küsis Indrek.
„ Parem võta kaasa, muidu pärast mõni peab omaks,“
arvas isa.
„ Ennemalt seda siin ei olnud,“ ütles Indrek.
„ Ennemalt käidi jala või logistati vankriga, aga nüüd
kihutatakse jalgrattaga,“ seletas isa.
„ Iga jõmpsikas kihu­
tab, nagu oleks tal ei tea mis tähtsat ja hädalist toimetada.“
Kui Indrek kodus käsi pesi, küsis isa:
„ Mis su peopesad ka ütlevad?“
„ Peopesadel nahk lipendab, mis muud,“ vastas Indrek.
„ K üllap on ehk verelgi,“ arvas isa.
„ Kuhu see verigi siis jääb, kui nahk pealt läinud,“
vastas Indrek.
„ Esteks ei peaks nii aplalt,“ õpetas isa.
„ Peaks kätele
aega andma harjuda.“
„ Küll nad harjuvad töötadeski,“ vastas Indrek.
„ Ööseks peaks haiged kohad hanerasva või värske
võiga sisse määrima,“ andis isa nõu. Aga Indrek oli igaks
juhuks linnast tuubi boorvaseliini kaasa võtnud ja nõnda
tarvitas ta seda.
Järgmisel hommikul magamast tõustes Indrek tundis
seljas ja ristluus teravat valu. Vaevalt suutis ta end istu­
kile ajada. Vommilt maharonimine tundus tõsise sunni­
tööna. Käed olid kanged ja sõrmed ei tahtnud liikuda.
„ Kas luud-kondid teevad haiget?“ küsis isa.
„ Pole suurt viga,“ vastas Indrek.
„ Kuulsin, öösel lärmasid unes, arvasin, et eks see ole
luievalust,“ seletas isa.
„ Inimene on ikka nõnda — päe­
val kannatab valu välja, aga öösel ei kannata, siis hakkab
karjuma ja rääkima, parnab maad ja taevad kokku ja
39seda ainult sellepärast, et luud-kondid valutavad. Vaata,
täna hommikul pole veel midagi, aga küll sa tunned, mis
on homme ja tunahomme, kui sa nii südilt edasi teed.
Mina annan sulle nõu täna mitte kraavile minna, las keha
puhkab pisut. Kui sa ei taha koju jääda, tule siis minuga
metsa, ma lähen mõrra- ja korvivitsu otsima, pajuvõsad
peaks juba nüüd küllalt kõvad olema.“
Nõnda rääkis isa. Aga Indrek jäi oma mõttele usta­
vaks — ta tahtis ka täna kraavile minna, liiatigi, kus talle
uus terasest mättalabidas perest kätte toodi. Aga kraa­
vilt leidis ta võõrad jäljed ja kraavi seest hulga mättaid,
mis tema eile sealt välja pildunud. Kes oli nad kraavi ta­
gasi ajanud või milleks oli seda tehtud? Oli see sündinud
juba eile õhtul või alles täna hommikul? Kes teadis, et
tema eile kraavil oli? Kes valvas juba algusest saadik
tema sammude järele?. . . Kogu päeva Indrek ei vaba­
nenud mõttest, et ka siin inimesed ei lase teda silmast. Kui
ta õhtul sellest isale rääkis, ütles see:
„ Kes seal muu võis käia kui teisepere Eedi, see ju
nuusib igal pool.“
„ On see mõni Karla poegadest või?“ küsis Indrek,
katsudes järile istuda ja tundes äkki, et ta seda ei saa, nii
kangeks ja paindumatuks oli muutunud ristluu.
„Tema ainuke elus poeg,“ ütles isa, „ja seegi loll.“
„ Kuis nii — loll?“ küsis Indrek, võttis kahe käega re­
delist kinni ja katsus uuesti istuda. Seda pani isa tähele
ja küsis:
„ Kas ristluu ei saa oma jõuga?“
„ Katsusin, ei saanud,“ vastas Indrek.
„Ma poleks
uskunudki, et nii hulluks võib minna.“
„ Kui ta juba õhtul neid tükka teeb, küll sa siis näed,
mis vigurit ta hommikul mängib,“ hoiatas isa.
40Aga ristluu ei läbenudki hommikuni oodata, ta viskas
vempe juba õhtulgi. Sest kui Indrek tüki aja pärast hak­
kas järilt tõusma, tundis ta seljas nii kuuma valu, et jäi
esiteks paratamatult edasi istuma. Ja kui ta enda lõpuks
ometi hambaid kokku surudes jalule ajas, siis pidi ta kõ­
veras ja köökus seisma, nagu oleks ta äkki vigaseks
jäänud.
„Ristluud tuleb veel täna õhtul piiritusega määrida, ei
muidu saa,“ seletas isa.
„ Mul on teda tilgake pudeli-
põhjas.“
Ja ta sundis Indreku oma selga paljastama ning
asemele kõhuli laskuma, et hea oleks hõõruda. Nõnda ta
siis totsutas ja toimetaski tükk aega oma sõrmeköntidega
poja selja kallal.
„ Selg sul valge ja pehme nagu topitud,“ rääkis isa,
„ kus siis see kannatab niisukest vaeva nagu kraavikaeva­
mine.“
„Ma pole ju paks,“ vaidles Indrek vastu.
„ Mitte paks, vaid pehme,” õiendas isa.
„Tee mõni
kuu tööd, siis ihu läheb kõvaks nagu puu.“
Alles siis, kui Indrek lamas juba ülal ahjul, tuli tal
meelde isalt küsida:
„ Mis selle teisepere Karla pojaga siis õieti on?“
„ Ta on lihtsalt loll, muud midagi,“ vastas isa.
„Karlal
oli vana, peaaegu tulelukuaegne püstol ja ta andis selle
poisile metsas paugutada. Noh, poiss paugutaski. Aga
siis juhtus kuidagi õnnetus, püstol läks puruks ja poiss sai
peast haavata — leiti teine välja äärest meelemärkuseta
maast. Toodi arst, poiss viidi linna, sest Eedi pidi olema
ju kohapärija, Vargamäe peremees, nimekandja, suguseltsi
jatkaja, nagu Pearu seletas.
Oli teine mitu kuud linnas,
aga kui tuli koju, siis polnud enam aru peas. Ja nõnda on
tänapäevani. Püssi oskab siiski paugutada, nii loll ei ole.
41Pihta laseb ka, teised räägivad. Vigurijuttu ajada teine
vahel, nii et mõned ei usugi tema lollust, arvavad ainult,
et lolli mängides pole vaja midagi teha. Aga minu arust
on ta täitsa loll ja lolli silmadki on tal . .
Nõnda seletas isa, kuna Indrek vajus unehõlma. Isa
märkas seda alles siis, kui poeg ütles und nähes oma esi­
mesed sõnad ülalt vommilt, nagu tahaks ta isale midagi
vastata.
„Ütlesid sa midagi või magad juba?“ küsis isa arusaa­
matuses ja kuna vastust ei tulnud, vaikis ta.
Järgmisel hommikul tõestus isa ettekuulutus: Indrek ei
saanud ega saanudki vommilt maha, sest ristluu ja selg olid
paindumatud, valudest rääkimata. Tuli lamada see päev
ja ka teine päev tagantjärele. Alles kolmandal päeval
mees pääses kangestusest, ja et neljandaks oli pühapäev,
siis kadus ka see niisamuti nagu eelmisedki. Indrek kirus
ja vandus, aga isa õpetas teda, nagu oleks ta alles laps:
„ Usu, poeg, looduse vastu ei saa. Tema vastu ei saa
inimene ega loomgi. Tema seadusi peab pidama, pole
parata.
Anna nuumseale tooreid herneid, võid ta ära
tappa, aga välissiga läheb nendega rammu. Meie ini­
mene teeb terve eluaeg rasket tööd ja sööb kehva toitu,
aga läheb aina tervemaks, aga pane saksale see koorem
peale ning meie lobi ette, vaata, viskab varsti vedru.“
„ N ü üd pannakse ka saksad tööle,“ ütles Indrek.
„ A ga küll näed, ega see heaga lõpe,“ rääkis isa.
„ Mina arvan, et ilmas ikkagi ilma saksata läbi ei saa. Kui
paned päris saksa tööle, siis tahab mõni meie inimene
saksaks saada, see on kõik. Minu arust on see suur ja
hirmus sõda rahva lolliks teind. Ükski ei tea enam, mis
ta kõik tahaks. Osta jalgratas, siis puudub kramovonn,
anna talle kramovonn, siis tahab ta raadipilli. Ükski ei
42viitsi enam midagi teha ega õppida, kõik tahavad ainult,
et oleks ühtepuhku kulduur ja kulduur. Küll mina olen
vahel oma südames jumalat palund, et ta veel pisutki mu
elupäivi pikendaks, sest ma tahaks kangesti näha, kui kaua
niisuke kulduur õige kestab, et isegi maainimestel pole
enam vaja vändata, vaid pillivänt käib aina ise, pole
muud kui lõhu tantsida. Hundipalul olla nüüd niisuke pill
ja kulduur, seal käiakse ikka teda kuulamas. Aga Tiidu
tehtud soosildadel on augud sees ja pole masinat, millega
neid parandada.
Käsitsi aga ei või, sest see on raske.
Peremees lubab varsti lennukiga sõitma hakata. Eks need
näe, kes elavad. Aga mis sina ka sellest kõigest arvad?“
küsis isa viimaks Indrekult, kui see midagi ei lausunud,
isegi siis mitte, kui isa vahetevahel oodates peatus.
„ Ei muud midagi, kui et minu pillivändad ei käi enam
ise,“ rääkis Indrek.
„ Sellepärast tulin Vargamäele, et
uuesti otsast peale hakata. Peab õppima ise pilli män­
gima, teiste oskus ei aita.“
„ A ga mina ei saa ikkagi sinust hästi aru, miks sa just
siia tulid seda tööd tegema,“ ütles isa.
„ Sinul polnud ju
maast-madalast õiget tööinimese konti, vaid olid nagu
pisut saksaks loodud, miks peab siis just niisuke inimene
seda kõige raskemat tööd tegema?“
„ Las ma nüüd teen pealegi, isa,“ põikas Indrek vastu­
sest kõrvale, „ eks me siis näe, mis sest välja tuleb.“
„ V älja tuleb,“ kordas isa.
„ Selg haige, ristluust ära,
käed purud, see on, mis välja tuleb.“
„ Juba hakkavad kõik jälle vedu võtma,“ lohutas Ind­
rek, aga ise teadis väga hästi, et see pole isale mingi lohu­
tus. Ainult esimese õhinaga, kui ta mõtles, et leidub ilmas
ometi inimene, kes jätkab tema tööd, oli isal Indreku üri­
43tusest pisut rõõmu, aga niipea kui oli asja üksinda enda­
misi arutanud, langes vanainimese süda ära.
Indrek oli omal ajal olnud nagu kogu Vargamäe au ja
uhkus ja nüüd tuleb ta siia tagasi nagu läbilastud vares.
Just neid sõnu tarvitas isa mõttes, kui ta nokitses mõrra
suupuu kallal. Peab siis tõesti kõik see, mis tema, And­
res, algatanud, nii-öelda rappa jooksma?
Muidugi, kui inimene ei saa linnas hakkama, sest et
tal on see õige maa veri — linna kont ja maa veri, nagu
Indrekul, —
las ta siis tulla pealegi siia, kus hakkab kas
või kraavi kaevama, sest kes võib siin halli taeva all ütelda,
kus on kellegi inimese õnn, kus leiab keegi oma hinge­
õnnistuse. Näe röövelgi ristipuus läks taevariiki, ristipuu
oli tema taevaredel. Samuti võib inimene ka kraavi­
kaevamisega taeva saada — kraav on jälle tema taevatee.
Aga kuulata,kuidas peremees Sasski muiates ütleb: „Ohoh,
linnasaksad hakkavad maale tükkima! Kas linnas juba
peenike peos? Riik võttis mõisad, linnasaks hakkab ta­
lusid üle võtma!“ — Jah, seda kuulata vana Andres rahu­
liku südamega ei suutnud. Tema ei suutnud oma vana
peaga taibata, et peremees Sass ei rääkinud sugugi paha
pärast, vaid tema mõtles poliitikat. Sass oli pisut uuema
aja inimene, kellele lehed ja parteid olid juba ammugi sel­
geks teinud, et maa ja linn seisavad vastamisi kui kaks
vihaseimat venda, kes tülitsevad päranduse kallal. Enne
ei seisnud, aga niipea kui mõisad tükeldati, nüüd seisavad.
Seisavad ja katsuvad üksteist ära neelata.
Nõnda on uuema aja asjad, millest vana Vargamäe
Andres hästi aru ei saa, ja sellepärast on tal Indreku pä­
rast nii raske. Teeb juttu siit ja sealt ja lõpuks ei saa
ometi kelleltki õiget vastust. Indrekki, kes asus tema
juurde sauna, põikleb tühiste sõnadega kõrvale, võiab oma
44rakkus käsi või ihub labidaid. Ainult, kui heidab ma­
gama, läheb jutt lahti ja kestab peaaegu kogu öö, nagu
katsuks ta unes seda tasa teha, mis jäi tegemata päeval.
Aga kui isa temalt vahel küsib, et millest ta küll und näeb,
kui ta nii väga räägib ja isegi kätega vehkleb, siis vastab ta,
et ei tema hommikul mäleta midagi. Ka sellest isa ei saa
hästi aru, kuidas võib niipalju und näha ja nii valjusti rää­
kida, isegi karjuda, ilma et ärgates teaks, mis, kus ja kui­
das. Temal olid ükskord teissugused unenäod, kui ta
rähkles siitilma asjadega ja valutas mõnikord oma südant.
Tema teadis, mis ta unes näinud, ja tema teadis isegi seda,
mis tema unenäod tähendasid, või kui ei teadnud tema
ise, siis teadis mõni teine, ütles täielik unenägude seletaja.
Indrek mõistis, et isa tema pärast kannatas, mõistis, et
kannatas mõni teinegi, aga ta ei võinud sinna midagi pa­
rata. Juba siis, kui tal valmis otsus, et läheb Vargamäele,
ta teadis, et viib kannatusi kaasa mitte ainult endale, vaid
ka teistele. Teda võis ometi üks tõsiasi lohutada: mitte
ainult kannatust, muret ja vaeva ei toonud ta Vargamäe
kanti, vaid ka kõige puhtamat rõõmu — kahjurõõmu.
Sellest rõõmust saadakse osa Orul, aga võib-olla ka Hundi-
palul, Kassiarul, Ämmasool, Võõsikul, Kingul ja mujal
üksikuil väljamägedel ja soosaartel, ning mis on mõne
Vargamäe elaniku kannatused ja vaevad nii paljude ini­
meste rõõmu vastu.
Sellest paljude rõõmust Indrek sai isegi paari päeva
'pärast osa, kui ta asus paranenud ristluuga uuesti kraavi-
tööle. Ilm oli vihmale pöördunud, aga uitsetas ainult nii­
palju, et hoidis labidavarre parajasti niiske, ilma et oleks
vaja olnud vahetevahel pihku sülitada. Indrek töötas pea­
aegu vastumeelselt, nagu oleks ta tõepoolest juba sunni­
tööliseks muutunud. Mitte ainult käelihastes, vaid ka kogu
45kehas tundus väsimustja lõtvust. Ta jäi silmapilguks labida-
varre najale seisatama ja laskis silmil kolletunud kaskedel
ümber liikuda. Äkki tabas pilk kuskil põõsa taga mingi­
sugust looma või inimest, kes püüdis end varjata. Indrek
astus kraavist välja, viskas labida selga ja läks saladusliku
põõsa sihis, et otsusele jõuda, mis seal on. Aga enne kui
ulatus õieti nägema, sai madalast hallist loomast pikk poisi-
kolakas, kes pistis jooksu.
„ Kuhu sa jooksed?!“ hüüdis Indrek.
„ Seisa!“
Poiss jäigi seisma, pöördus ümber, vahtis Indrekule
otsa ja hakkas talle pikkamisi vastu tulema.
„ Mis sa piilud siin?“ küsis Indrek.
„ Ega Eedi täna esimest korda,“ irvitas poiss kohtlaselt
vastu.
„ A h sina oledki see, kes käib mul kraavikaldal salaja
jälgi tegemas?” küsis Indrek.
„ Salaja on hea,“ vastas poiss, „siis ei näe keegi. Isa
käib ka vahel salaja, aga vanaisa ei saa, temal on kepp ja
kargud, need kolisevad.“
„ A h kas vanaisal on juba kargud!“ imestus Indrek.
„ Jah, vahel on, vahel ei ole ja vahel on nad hoopis ka-
dund,“ seletas poiss.
„ Kuhu nad siis kaovad?“ küsis Indrek.
„Eedikaotab ära,“ ütlespoiss, „kaotab ära, nii et keegi
ei leia, ja käib isenendega.“
„ Sinu jalad on ju terved, milleks sa siis karkudega
käid?“ imestus Indrek.
„ Eedi tahab olla nagu vanaisa,“ seletas poiss, „Vana­
isa ei karda kedagi ja ei kuula kellegi sõna, aga Eedi peab
kuulama. Kõik kässivad Eedit — vanaisa kässib, isa käs-
sib, ema kässib, Juuli kässib, kõik kässivad, aga Eedi ei
taha, et kõik kässivad, Eedi tahab olla nagu vanaisa
46Poiss jutustas tükk aega vanaisast ja tema karkudest,
nagu oleksid need mõned imeasjad. Et teda teistele mõte­
tele viia, ütles Indrek temale:
.. R ä ägitakse, et sul on ka püss, mis sa siis karkudega
teed?“
Poisi pilku ilmus midagi kilavat ja suu tegi nagu himut-
seva liigutuse.
„ Püssiga võib lasta,“ ütles ta ja täiendas: „püssiga võib
surnuks lasta, Eedi võib püssiga surnuks lasta, sestpole ühti.“'
„ Kuis nii?“ küsis Indrek üllatatult.
„ Eedi on loll, sellepärast,” irvitas poiss kavalalt.
Indrek jäi talle rabatult otsa vahtima. Alles natukese
aja pärast küsis:
„ Kes ütleb, et Eedi on loll?“
„ Teised ütlevad,” seletas poiss.
„ Ja loll võib püssiga
tappa.”
„ Kust sa seda oled kuulnud?” päris Indrek.
„ Eedi kuulas salaja, kui isa ütles vanaisale, et, näe,
teisepere Indrek on loll, temale ei tehtud midagi, kui tappis
püssiga.”
Indrek jäi ammuli sui poisile otsa vahtima. Viimaks
ütles ta kõrvale pöördudes nagu alistunult:
„Sa oled tõepoolest loll poiss, Eedi, ja ei peaks vana­
inimeste juttu salaja pealt kuulama. Põõsaste taga ei pea
sa ka nõnda hiilima; kui tahad, tule otseteed minu juurde.”
„ Eedi tahab salaja,” irvitas poiss.
„ Siis sa oled halb poiss ja halva poisiga mina ei räägi,”
ütles Indrek.
Poiss vahtis talle natukene aega nagu arusaamatuses
otsa, pöördus siis ümber ja hakkas minema. Indrek mõtles
esiteks talle veel midagi ütelda, aga pöördus siis ka ise üm­
ber ja lonkis norus peaga kraavile tagasi.
47IV.
Mäe Sass oli oma tervel jalal sirgelt seistes kasvult kaht­
lemata üle keskmise, aga kuna inimesed näevad oma ligi-
mestes kergemini vigu kui voorusi, siis valitses üldine arva­
mus, et Sass on mitte ainult alla keskmise, vaid lihtsalt
lüheldane mees — nimelt siis, kui ta toetub oma vigasele
jalale ja laseb terve jala põlvest nõtku.
Ta pidi olema
lühem isegi oma naisest Maretist, kes olevat oma ema
Krõõda konti ja vaimu, nagu vanad inimesed kinnitasid;
aga ometi polnud pikem abielupool Maret, vaid tõepoolest
Sass, nagu nad seda teiste eeski mõõtnud, et kõik näeksid
oma lihasilmaga, millist tühja juttu räägib maailm.
„ Kui Sass oleks minust lühem olnd, siis ma poleks
temale läindki,“ ütles M aret kord.
Ütles ta seda ainult suusoojaks või mõtles ta tõsiselt
nõnda, seda ei tea keegi tänapäevani. Aga suurt mõju
polnud neil sõnul inimesisse mitte, sest need mõõtsid ka
pärast seda Sassi pikkust mitte tervelt, vaid vigaselt jalalt.
Nõnda elab Vargamäe Sass kogu oma elu inimeste silmis
lüheldase mehena, kuigi ise on tublisti üle keskmise. Seda­
võrd vastuolus seisavad maailmas inimeste arusaamine ja
tõsiasjad. Aga et inimene elab rohkem oma kujutelmadest
48kui tõsiasjust, siis ei valmista selline seisukord kuigi tõsiseid
raskusi. Ainult vahel harva inimene virgub nagu unest ja
ehmub selle kuristiku üle, mis lahutab teda tõsisest maa­
ilmast. Kuid siis uinub ta uuesti ja võib isegi kogu oma
kultuuri ja tsivilisatsiooniga hukkuda, ilma et taipaks, kui­
das ta pole kunagi õieti osanud eraldada vigu voorusist,
kujutelmi tõsiasjust.
Nagu Vargamäe Sasski. Tema oli ei tea miks juba
noorest east saadik endale pähe võtnud, et kuna temal
teine jalg vigane, siis peab temast saama tingimata parim
tantsija ning vastupidavam kõndija, nagu on paljud kõhe­
tud ja kidakeelsed õppinud avalikeks kõnelejaikski. Isegi
nekrutivõtmisel püüdis ta võimalikult vähe longata ja kiitis
oma tervist, nagu tahaks ta minna kroonuteenistusse näita­
ma, mida suudab viganegi jalg, kui ta on täie mehe all.
Aga komisjonis raputati pead, ja Sass sai sõnalausumata
valge passi — kõlbmatu!
Üsna loomulik oleks olnud, et Sass oleks õppinud rätse­
paks või kingsepaks, sest mõlemad need elukutsed on nagu
loodud vigastele. Aga Sass õppis tisleriks ja hakkas puu-
särke kokku lööma ning inglikujudega ehtima, nagu tahaks
ta kõigile, kogu kihelkonnale näidata, kuis ta seisab aastast
aastasse oma vigase jalaga pingi ääres püsti, saeb ja höövel-
dab, ilma et see teeks talle midagi. Ta teeb kogu kihel­
konnale puusärgid, aga ise elab oma vigase jalaga priskesti
edasi.
Muidugi, ükski ehk ei tulnud sellele, et Sassil on nii­
sugused tagamõtted, Sass isegi ehk polnud sellest täiesti
teadlik, aga ometi oli see nõnda. Sass tahtis maksku mis
maksab iseendale, oma naisele ja oma lastele, pojale ja
tütrele, kõigile inimestele näidata, et tema, see puusärgi-
Sass, nüüdne Vargamäe Eespere peremees, on ikka ja alati
-1
Tõde ja õigus V
49täie mehe eest väljas olnud. Sellepärast pole ei tema nai­
sel ega lastel mingit põhjust oma isa pärast häbeneda ega
iseend halvemana tunda.
Just nimelt: mitte end halve­
mana tunda oma isa vigase jala pärast, juba sellepärast
mitte, et Sass ise on tema pärast küllalt kannatanud ja
kannatab vististi surmani.
Vargamäelegi Sass tuli ehk oma jala pärast. Oleks tal
sel silmapilgul, kus vana Andres ilmus oma ettepanekuga,
olnud kaks tervet jalga all, siis oleks ta vististi ütelnud:
„ Armas äiapapa, sa oled väga lahke, aga mina olen oma
kappide, kummutite ja puusärkidega nii kokku kasvanud,
et ei raatsi neist kuidagi lahkuda ja Vargamäe kivide ning
pajupõõsastega jändama tulla. Pealegi on mul naine klee­
nuke ja ei tahaks kuidagi rasket Vargamäe orjust oma peale
võtta. Sellepärast siis katsu kuidagi ilma meieta läbi saada,
müü kas või Vargamäe ära, kui oma lapsed teda ei taha.“
Ja kui Sass oma kahel tervel jalal seistes oleks nõnda
ütelnud, siis oleks kogu kihelkond kiitnud tema mõistlikku
meelt, tema armastust oma naise vastu ja tema õiglast ning
omakasupüüdmatut südant. Aga oleks ta samad sõnad
rääkinud ja sama sammu astunud oma vigase jalaga, siis
poleks mitte ainult kogu kihelkond, vaid ka Andres ise
kohe ütelnud: „Arusaadav! Mis ta oleks peale haka­
nud oma vigasejalaga Vargamäe soodesja rabades. Sinna
peab minema tuliterve inimene. Seegi vaadaku, kaua ta
seal vastu peab.“
Neid sõnu kartis Sass oma naise ja laste pärast ja selle­
pärast võttiski ta vana äiapapa ettepaneku peaaegu kõhkle­
mata vastu. Ainuke, kes valutas oma südant, oli Maret,
sest tema teadis kõige paremini, mis tähendas minna isa-
koju. Tema nuttiski mitu head peatäit, aga see ei muutnud
asja — Sass jäi oma otsuses kindlaks. Nõnda siis tulidki
50nad kiriku juurest Vargamäele ja tisleri lastest said talu-
lapsed. Igatahes oli neil siin huvitavam kui kiriku juures,
ehk küll nad enam kunagi ei näinud nii palju valgeid
höövellaaste kui endisel eluasemel. Vargamäel polnud nii­
palju surnuid kui kiriku juures, sellepärast, arvasid nad al­
guses. Aga ükskõik, valged höövellaastud viirastusid ka
hiljem neile nagu mõni imeline unelm või õnnemaa ja
nende kahinat võis meenutada isegi kevadine õrnroheline
lehestik oma pehme ja paitava kohinaga.
Ema Maret leidis lõpuks, et ta oli ehk asja liiga traagi­
liselt võtnud, valades pisaraid, sest Vargamäe polnud
ikkagi enam päriselt see Vargamäe, millena ta teda lapse­
põlves näinud. Pealegi polnud Sass põrmugi isa Andres.
See oli tahtnud ükskord Vargamäest midagi teha ja ei lah­
kunud sellest unistusest kuni surmani, Sass aga mõtles
Vargamäelt ainult midagi saada. Vargamägi oli talle tõe­
poolest eelkõige see mägi, kus asusid põllud; sood ja raba
ta ei lugenud peaaegu põrmugi kaasa, seda sellepärast, et
põldudelt lootis ta kergemini ja rutemini sissetulekuid kui
soodest ja rabadest.
Sass ütles, et ega siis Vargamäega ole ometi teisiti kui
kummuti või puusärgiga — esimene asi on, mis ma tema
eest saan. Maksetakse kummuti eest paremini, klõpsin
kummuteid, toovad puusärgid rohkem sisse, siis taon puu-
särke kokku. Lihtne, eks! Vargamäe põllud ja heina­
maad on puusärgilauad, muud mitte midagi, kui tahate,
isegi kuivad lauad, aga ikkagi ainult lauad. Ka sood ja
rabad on lauad, aga alles toored, neist puusärki ei saa teha.
Võiks isegi ütelda, sood ja rabad on saepakud, mis alles
maha võtmata ja laudadeks lõikamata, aga kus on see loll,
kes hakkaks toorestest saepakkudest tegema puusärke?
4*
51Või kessellist rampa ostaks? Nõnda on lugu Vargamäega
Sassi arvates.
Sellekohaselt ta siis hakkaski siin töötama ja talitama.
Aga varsti ta taipas, et Vargamäe põllud ja heinamaad
pole veel kuivad puusärgilauad, nagu ta alguses targutanud.
Andrese eluaegsele vaevale vaatamata kubisesid põllud
alles kividest, nii et masinate jõudu siin tarvitama hakata,
nagu Sass kavatsenud, oli üsna raske. Sass tõi oma aastate
jooksul kogutud kopikad Vargamäele ja mattis nad kivi­
desse ning kiviaedadesse.
Aga kive oli Vargamäel veel
küllalt ja kiviaedu veel ei kuigi palju, kui Sassi tagavarad
jõudsid juba lõpule. See äratas silmapilguks nagu unest.
Ta seisis vastamisi tõsiasjaga, mida ta polnud oletanud:
matad viimse veeringu, mille vaevaga korjanud, Varga­
mäele, aga tema nagu ei mõtlegi muutuda ega veeringuid
hakata tagasi andma.
Kuid Sass sumas edasi, olgugi et
tundis end tampivat samal paigal, nagu seisaks jalge all
mitte põllumaa, vaid pehme soo.
Nõnda kuni tänase päevani ja edasi vististi kuni sur­
mani. Aga Sassil on mõned head piimalehmad, kes söö­
vad suvel põllul ja talvel mäletsevad ristikheina, mida vanal
ajal krõmpsutasid tallis hirnuvad täkud, kellega sõideti
pühapäeval uhkustavalt kiriku juurde ja pandi seal lasila-
puu külge röökima. Lehmad annavad Sassile head ja
rammusat piima, aga ei Sass ise, tema naine Maret ega
poeg ja tütar saa seda rõõsalt ja koorimata maitsta, vaid
ta kallatakse „vinkudesse“ ja sõidutatakse hommikul vara.
piimakotta, kust võid ta läbiaetult tagasi tuua ja iseenda,
oma perekonna või ka loomade toiduks tarvitada. Püha­
päeval kirikuteel on sama hobune aiste vahel, kes vedas
argipäeval „vinkusid“, ja kiriku ümber ei röögi enam tä­
kud, vaid hiilgavad jalgrataste lademed.
52Nõnda on asjad. Aga Vargamäe Sass arvab, et tema
elu on aina paremaks läinud ja et jõukus aina kasvab —
puusärgilauad kuivavad, kui kasutada tema võrdluskeelt.
Arutihti kordab ta kodus ja ka võõraste vastu:
„ Veel
mõni aasta niisukesi piimahindu ja siis te näete, mis Varga­
mäel sünnib! Ma neile kivisaadanatele veel kord itsi teen,
nii et nad mäletavad. Puuaiad maha, kiviaiad asemele!
Venelased sisse ja karjatallid puripuhtast punasest raud­
kivist, nii et silmad kustuvad peal ära!“
Aga esiotsa kulub piimast saadud raha enamasti mu­
jale — jalanõudele, riietele, jalgratastele, grammofonile
(sest Sass isegi armastab muusikat, teistest rääkimata),
suhkrule, riisile, mannale (ei ju lepi enam keegi omamaa
toiduga), masinatele ja nende parandamisele ning iga­
sugusele tühja-tähjale, millest varemalt ei osatud Varga­
mäel undki näha.
Raha tuleb ja läheb ning tema oleks
nagu suure osa oma väärtusest kaotanud. Mitte et tema
eest midagi ei saa, vaid kellelgi pole raha vastu enam seda
armastust, mis oli Sassil siis, kui ta klõpsis kappe ja kum­
muteid või kui ta tagus puusärgilaudadesse naelu. Küll ei
ole Vargamäe Sass veel sinnamaale jõudnud, kus on näiteks
Oru Karla, eriti aga enamasti need mehed, keda istutati
mööda rasvaseid mõisapõlde laiali. Nemad oleksid nagu
hoopis otsustusvõime kaotanud, et üks raha või varandus
cn minu ja teine on teiste. Nad laenavad paremalt ja pa­
hemalt, kõige meelsamini aga riigilt, sest ega temale ole
vaja tagasi maksta, ütlevad nad. Ja nõnda elatakse lillu-
tades, sest jumal teab, kuniks meid või neid maid, mis
meile jagatud. Mis käes, see käes!
Nii et Sassil pole veel sellist asja ja arusaamist rahaga.
Tema pole veel laenusid teinud, sest tema teab, et laenu-
tasumine on ikka puhas raharaisk. Korralik inimene peab
53aga laenu maksma, nõnda tunneb Sass, või muidu oled
varas ja petis. Samuti peab igaüks oma eest midagi saama,
muidu on jällegi vargus ja pettus või lihtsalt lollus. Aga
mis siis see on, kui Indrek kukkus äkki nagu taevast maha
Vargamäele ja läks hakkas sõnalausumata kraavi kaevama,
ilma et oleks küsinud tööhindu või isegi seda, kas Sass
tahab üldse lasta kraavi kaevata?
Muidugi, kui Indrek oleks teinud seda ainult mõni päev
või paar nädalatki, siis jumal temaga! Jännaku pealegi,
soos ruumi on! Seal võib rohkemgi linnasaksu oma tuju
täita, kui meeldib. Aga ei, Indrek ei jända muidu niisama,
vaid tema mõtleb nähtavasti tõsiselt. Tema ei jända üldse
mitte, vaid teeb tööd. Tema läheb hommikul valgevarus
ja tuleb õhtul pimedikus. Ja nagu Sass kuuleb, ta ei söö
õiget lõunatki. Ka ei vali ta ilma. Ta läheb mõnikord
kraavile, kui hea peremees ei aja koeragi ulu alt välja.
Sass ei saanud lõpuks muidu, kui läks sohu linnamehe
tööd vaatama, ja see oli vististi esimene kord tema Varga­
mäe peremehe põlves, kus teda soos miski tõsiselt huvitas.
Aga ta läks nagu teisedki siis, kui Indrekut seal ei olnud.
Kuid esimesele korrale järgnes varsti teine ja see juba Ind­
reku kraavil olles. Oli kõle sügisene päev. Pilved tõmbu­
sid juba varesekarva, nii et võis hakata esimest lund oota­
ma. Hommikuti oli maa juba ammugi kahutanud ja soo-
kaskedest hoidsid veel harvad oma viimseid koltunud lehti
raagus latvade tipul. Öösiti vihisesid kiirestimööduvate
tundmatute merelindude tiivad põhjast edelasse. Päe­
val kostis taeva alt kaa-kaa-kaak! kaa-kaa-kaak! ——
haned läksid, hallad tulid. Juba hakati ütlema, et kui
nõnda edasi läheb, siis saab varsti luikesid kuulda — nende
nukrat Iõpplaulu. Aga Sass tuli kraavile enne luigelaulu.
Tuli, seisis ja vaatas ning mõõtis silmaga läbikaevatud maa
54pikkust, nägi, et kraav on juba pöördunud põllu äärest jõe
poole. Pani ka seda tähele, et valmis kraav on vett pea­
aegu ääreni täis ja et see tulvil vesi tikub kaevajale järele,
peatub aga tammide või vahetõkete taga, mis labidas jät­
nud vee kaitseks.
„K üll see läheks, kui ots juba jõkke ulatuks,“ ütles
Sass läbi hammaste, nagu oleks tal raske sõnu välja kiskuda
oma valkjate vurrude alt.
„ V õib-olla ei läheks sugugi, vaid hoopis tuleks,“ vastas
Indrek.
. . A ga milleks sa siis kaevad?“ küsis Sass üllatatult.
„Egasa taha ometi hakata Vargamäele jõest vett laskma?“
„ On sedagi siin tehtud,“ naeris Indrek.
„On kraave
tammitatud, et vesi ei pääseks jõest väljamäe alla.“
„ Seda minagi olen kuulnud ja sellepärast olengi kraa­
videle käega löönud,“ ütles Sass.
„ A ga mis siis, kui vesi jões alaneb, ütleme nii paari
jala ümber?“ küsis Indrek.
„ Suvel kuivaga ta ju alaneb,“ seletas Sass.
„ Suvel on
ka kraavid kuivad, mis sest siis kõigest kasu?“
„ A ga mis oleks, kui vesi alaneks jões ka sügisel, kogu
aastaks paar jalga?“ küsis Indrek uuesti.
„ Seda pole ju,“ vastas Sass.
„ Õige,“ oli Indrek nõus, „seda veel ei ole, aga seda
võiks saada, meil on ju nüüd omad mehed Toompeal.“
„ Sa arvad, et laenuga?“ küsis Sass.
„Tänan väga!
Sinna silmusesse mina oma pead ei pista.“
„ Ei,“ vaidles Indrek vastu, „vaid nõnda, nagu igal
pool: riik, nii-öelda kroonu annab osa raha, on olemas
niisugune kapital, kust võetakse, ja meie ise peame and­
ma osa.“
55„ Kes need meie ise on?“ kiskus Sass peaaegu põlgli­
kult läbi hammaste.
„ Arvad sina, et Oru või Hundipalu
annavad selleks ühegi marga? Minagi ei taha anda, kui
õieti öelda. Pole and ega annagi.“
„ Sa oled muidugi Kollaveres käinud,“ ütles Indrek,
„ ja oled seal jões hobust jootnud, eks? Kas oled tähele
pannud, kuidas vesi seal mööda kive koliseb? Aga ometi
on see ju sama Vargamäe jõgi. Mis sa arvad, kui võtaks
õige kätte ja hakkaks meie jõe sängi süvendamise ja õgven-
damisega Kollaverest peale?“
„ Sest on ju viisteist, kakskümmend versta!“ hüüdis
Sass vastuvaidlevalt.
„ Sest pole midagi,“ rääkis Indrek.
„ V õiks olla isegi
kas või sada viisteist, kakskümmend versta, sellest poleks
ka midagi. Jõe ääres on ju igal pool heinamaad, tähen­
dab — igal pool elavad inimesed. Sa mõtle ometi, mis
sünniks, kui äkki kõik need sajad ja tuhanded inimesed,
kes teevad mööda jõeäärt heina, paneksid raha kokku jõe-
puhastamiseks!“
„ Ega nad ei pane ju,“ kinnitas Sass.
„ M õni asunikki
niidab jõe ääres, arvad sina tõesti, et tema tuleb sellepärast
jõge süvendama? Ära usu! Tema ei anna selleks krossigi.
Süvenda jõgi valmis ja paku siis, aga küll näed, ikkagi ei
taha muidu, kui maksa veel kõrvale.“
„ Kaua see asunik asunikuksjääb,“ ütles Indrek, „temast
saab ju ka ometi kord pärisperemees ja siis tulevad tal tei­
sed mõtted pähe.
Siis tulevad tal päris harilikud põllu­
mehe mõtted.“
„Enne on minu suu Vargamäel mulda täis, kui see
sünnib,“ ütles Sass veendunult.
„ See põlv inimesi peab
ära surema ja teine asemele kasvama, siis ehk on paran­
dust loota. Minu va äiapapal on tingimata õigus, kui ta
56ütleb, inimese veri on sõja ja mässuga nii rikutud, et ne­
mad tahavad ainult võtta ja võtta ning aina teiste käest
ja taskust.“
„ Usu, õemees,“ ütles Indrek nüüd üsna südamlikult,
„ inimese veri on ikka rikutud olnud, sest ikka on ta sõdi­
nud ja mässanud. Aga ilmas on ikka ka head verd olnud
ja on tänapäevgi. Juba mitmel pool on ühisel jõul jõgesid
süvendatud ja õgvendatud ja seda tehakse veelgi.“
„ Seda olen isegi lehest lugend,“ kiitis Sass Indrekule
järele, „ja olen mitu korda mõelnd, et ei tea, mis inimesed
need küll peaksid olema, kes seda teevad.“
„ Need on samasugused inimesed nagu meiegi siin,“
ütles Indrek.
„ Nad kaklevad ja peavad sõda, aga siis lepi­
vad uuesti ja hakkavad üheskoos maid kuivatama ja jõge­
sid süvendama. Sedasama peaksime meiegi. Sa võiksid
katsuda rääkida siitnurga meestega, kui nendega kokku
puutud. Tee ainult juttu, ei muud midagi, kuuled, mis nad
ütlevad. Võid nimetada, et oled lehest lugenud, kuidas
mujal maailmas tehakse. Ja seal elavad ju ka ainult sure­
likud inimesed. Meie nurgas peaks ometi ka mehi leiduma.
Ütle neile, et Sahaara kõrvest tahetakse meri teha. Olekski
juba tehtud, aga mõned kardavad, et maakera pöörab
nende viinamäed ja rohumaad siis põhjanabale, sinna aga
ei taha ükski minna. Vargamäe jõe võib siiski ilusasti ära
süvendada ja õgvendada, ilma et maakera sellepärast hak­
kaks pöörduma, seda võib neile rahustuseks lisada. Ja kui
peaks mõnigi mees leiduma, kes kuidagi oleks asjast huvi­
tatud, siis võiks omavahel kokku tulla, millalgi pühapäeval,
kui kõigil aega. Võiks kokku tulla ja üheskoos asja arutada.
Kui ka siin jutt sobib, siis võiks mõne aja pärast katsuda
korraldada suurema koosoleku, ütleme, kas või vallamajas
või kuskil mujal. Peale seda võiks juba ühise palvekirja
57peale mõelda, mis läheks ministeeriumi, kõigi meeste nimed
all. Mõistad: terved suured, valged leheküljed ainult ni­
mesid. See mõjuks, sest tänapäev tahetakse, et oleks hästi
palju inimesi, või kui pole neid endid, siis vähemalt nende
nimesidki.“
„ Mina küll seda asja enda peale ei tahaks võtta,“ ütles
Sass mõtlikult.
„ Ega seda ole vajagi, et sa midagi enda peale võtak­
sid,“ seletas Indrek.
„Sa lihtsalt räägi mõne mehega, kui
kokku saad, olgu see täna, homme, ülehomme, sel või tule­
val nädalal, lõpuks tee seda kas või alles tuleval kuul, isegi
tuleval aastal, ega see asi põlema lähe, Vargamäe jõgi eest
ära ei jookse. Pealegi, sina ise võid asja vastu olla, sest
pole midagi, ainult ära teistele ütle, et oled vastu. Nõnda
arvavad kõik, et oled poolt. Ja kui asjale lõpuks jalad
alla saab ja paistab, et on kasulik ka poolt olla, noh,
siis oledki, sest keegi ei tea, et sa olid alguses vastu.“
„ Ei noh, kui ma juba kord rääkima hakkan, siis olen
ma algusest peale kohe poolt,“ venitas Sass läbi hammaste,
nagu tahaks ta mõista anda, kui pagana raske on talle see
krempel.
„ Linnasaksad teevad nõnda, et hoiavad vorstil
kahest otsast korraga kinni, kuni vorst rebeneb pooleks ja
jookseb tühjaks.“
„ Seda parem, kui oled kohe poolt,“ ütles Indrek, „siis
on kindel, et asi hakkab liikuma.“
Kui mehed olid nõnda küllalt jutelnud ja lahkusid,
tundsid nad mõlemad nagu mingit salajast vimma. Sass
arutas endamisi kodu poole minnes: Mis see siis nüüd on?
Ma naeran linnameest, et tema hoiab vorstil kahest otsast
korraga kinni, aga mina ise? Ma olin ju vastu, olen kogu
aeg vastu olnud ja nüüd olen ometi poolt. Olen ma tõesti
poolt? Ei ole ju! Aga miks ma siis ütlesin, et olen, kui
58ma ei ole? Kuidas see nõnda võis tulla, et ma ütlesin en­
dast seda, mis ma ei ole? Mispagana krutski see küll on?
Sass tuli edasi-tagasi arutades otsusele, et teda on tin­
gimata sisse veetud, kuidas? seda ei osanud ta seletada.
See mõte ei andnud talle rahu. Ta tahtis asjast kodus po­
jale rääkida, aga see oli viljapeksumasinaga ametis ja ei
tahtnud nähtavasti millestki muust teada. Oskar käis ni­
melt masinaga mööda talusid teatava tasu eest vilja peks­
mas ja teenis nõnda endale palka ning taskuraha. Tänagi
asutas ta suure kärsitusega reisule, sest temale oli Kassi-
arul võistleja tekkinud ja sellepärast läks asi palju keeru­
lisemaks: pidi hakkama vastastikku teineteist üle trum­
pama, üle lööma.
Sass seisis natukese aega poja juures ja vaatles tema
askeldust, läks siis norus peaga minema, sest ta mõistis, et
tema mured ei huvita poega praegusel silmapilgul põrmugi.
Toas Sass tegi asjast juttu Maretiga. See kuulas ja vaikis,
aga kui oli küllalt kuulanud, vaatas ta mehele naerdes otsa
ja ütles:
„ Indrek pole ju milleski süüdi, vaid sinu oma hea
süda.“
„ Mis ma selle südamega teen, kui lähen jõge lahti kae­
vam a,“ vastas Sass peaaegu pahaselt.
„ No kuule,“ seletas Maret nüüd, „Indrek ju ütles sulle,
et sa räägiks ka siis, kui sa ise oled vastu. Ütle nüüd ometi,
kas niisukest asja teeks mõni halb inimene? Indrek arvas,
näed, et sina oled nõnda hea ja lähed oma suud kulutama
tema pärast, lähed ja valetad iseenda peale, nagu oleks ka
sina poolt.“
„ Kuidas nii, tema pärast?“ küsis Sass arusaamatuses.
„ MissiisIndrekul sellest on? Tahab siis tema õige Varga­
59mäele jäädagi?” Sassi häälest kostis kahklus ja pisut
hirmugi.
„Tahab Vargamäele jääda ja tahab koha meie ja me
laste käest ära võtta,“ jätkas Maret oma mehe toonil, hak­
kas aga ise varsti naerma ja ütles siis südamlikult:
„ Ei,
armas mees, Indrekul endal pole Vargamäe jõest sooja ega
külma, arvan ma, aga tema vanal isal küll. Ja kui Indvek
tahtis, et sina räägiks jõe pärast, siis tema ise rääkis sinuga
oma vana isa pärast, ei muud midagi. Sest sel on jõevee
madalamaks laskmine juba sest ajast südame peal, kust
mina mäletama hakkan. See on neilt päevilt pärit, kus ta
alles Vargamäele tuli. Indrek tahaks oma vanale isale
rõõmu teha, sellepärast rääkis ta sinule ja koputas sinu
heale südamele.
„ Kust siis sina seda kõike nii hästi tead ja miks sa
minule sellest kunagi pole kõnelnud?“ küsis Sass.
„ Sina pole ju siin kasvand, mis siis sinule sellest rää­
kida,“ ütles Maret.
„ Sina ei tunne seda vaeva, mis minu
isa ja ema kord Vargamäel nägid. Selle vaeva kätte ma
ema enneaegu haudagi läks. Mina seda sel ajal ei mõist­
nud, olin alles väike ja rumal. Ei mõistnud seda õieti siiski,
kui sinule tulin. Aga kui asusime Vargamäele elama, siis
langesid nagu soomused silmilt. Ja et Indrek on veel kauem
siit eemal olnud, siis näevad tema silmad vist veel selge­
mini. Sellepärast ta seal kraavilgi nüüd nõnda on. . . “
Kui Maret nõnda rääkis, hakkasid silmad tal endal
sorinal vett jooksma. Aga ta ei katsunudki seda mehe eest
varjata. See kuulas ja vaatas oma naise pisaraid ning äkki
nägi ta kogu oma elu hoopis uues valguses. Võib-olla oli
Maret ükskord temale tulnud ainult sellepärast, et ta oli
kasvanud Vargamäel. Ta oli näinud siin vaeva ja muret
ja sellepärast ei pannud tema Sassi vigast jalga mikski.
60Muidu võib-olla poleks ta Sassi peale vaadanudki. Nii et
kui tema on tänanud mõnikord jumalat hea naise eest,
siis tulevikus ei tohiks ta oma tänus ja eestpalves unustada
ka Vargamäed. Kõigepealt peakski ehk teda tänama ja
alles siis jumalat, peaks Vargamäed armastama ja jumalat
tänama.
Nõnda Sass näeb äkki oma elu, kui ta kuuleb oma
naise juttu ja vaatab tema pisaraid. Ja ta imestub, kuidas
ta on võinud nii kaua elada, nagu oleks ta olnud pimedu­
sega löödud. Nende paremad päevad on Maretiga juba
möödas ja alles nüüd ta nagu hakkaks oma elust pisut aru
saama. Aga hea seegi, et ta nüüdki taipab. Veel on elu­
päevi ja aega, et tasuda oma võlga Vargamäele. On lõ­
puks ehk seegi hea, et Indrek tuli siia, arvab Sass, kuigi see
talle alguses hästi ei meeldinud, sest temaga, tähendab
Indrekuga, olid nii segased asjad, et ükski ei teadnud õieti
ütelda, mis ta ise on või mis temaga on.
61V.
Samal ajal kui Sass lahendas nõnda õnnelikult oma
vimma, Indrek heitles kraavil hoopis teissuguse hädaga.
Enne Sassi tulekut ta oli joonud janu külma vett ja siis
tublisti tööle hakanud, nii et piht tõmbus pisut niiskeks.
Nõnda oleks asi üsna korras olnud, kui aga Indrek oleks
parajasti tööd edasi teinud. Aga heale jutule sattunult ta
jäi labidavarre najale seisma, ilma et oleks soojemat riiet
ümber võtnud. Kord tundis küll, et külmavärin oleks nagu
kehast läbi käinud, aga ta ei pannud sellele suuremat rõhku.
Kuid Sassi minekul märkas äkki, et südame alla tekiks nagu
mingisugune kõva asi, mille ots ulatub kuidagi imelikul
viisil pähe.
Ta sülitas pihku ja hakkas tööle, nagu oleks ta sattu­
nud marru. See polnud õieti enam kraavikaevamine, mis
nüüd sündis, vaid mingisugune hullumeelse rünnak pehmele
maale, mida tahetakse ühelt paigalt teise pilduda niisuguse
kiiruga, nagu oleneks sellest kellegi elu. Ei olnud enam
aega vaadata, kas labidavars kuiv või märg, kaskäed puh­
tad või porised, oli ainuke küsimus maailmas: pingutada
lihaseid võimalikult ruttu sel määral, et keha läheks soojaks,
et ta muutuks palavaks ja tõmbuks märjaks, hakkaks nõre-
tama, leotaks riided.
62Aga keha ei teinud seda.
Temal oli nähtavasti üks
tung: jääda rahule, seista paigal. Sest miks muidu lihased
kippusid muutuma lõdvaks ja nagu kangeks. Nad ei taht­
nud sõna kuulata. Mõtled labidaga lüüa siia, aga hoop
läheb teisale, tahad visata raske mätta kaldale, aga käed
ei pea tasakaalu ja nõnda libiseb ta labidalt ja langeb
kraavi tagasi. Korralikust tööst saab nõnda paljas tosi-
mine. Aga ükskõik, kui tosimine, siis tosimine, ainult sooja
tahaks saada, sest muidu hakatakse pead varsti nagu millegi
raudsega vitsutama.
Äkki kargab Indrekul meelde, miks pole ta kuube
selga pannud. Ta heidab labida käest ja ronib ülepea­
kaela kraavist välja kuue juurde. Seda selga ajades lõõt-
sutab ta kõigest jõust, nagu oleks see toiming eriti raske
töö. Aga enesele tundub, et hingus pole palav, vaid külm.
Ta tormab jällegi kraavi, aga kui mõtleb võtta labida, leiab
ta selle vartpidi veest. Ta ei imestu, nagu peakski see
nõnda olema, ja hakkab uuesti tööle, kuuenööbid kõvasti
kinni, kraegi üles tõstetud. Endiselt ei taha kangestunud
lihased peaaju käske täita, kaldudes loiult ja lõdvalt oma
ülesandeist kõrvale.
Aga peaaju piitsutab lakkamatult
takka, peaaju teeb sada imet, et lihaseid ja liikmeid ergu­
tada.
„ Nüüd on ju kuub seljas, nööbid kinni, krae ülal,
nüüd peab saama sooja,“ räägib peaaju.
„ Veel pisut pin­
gutust, siis on võit meie. Tunnete, südame alt läheb juba
soojemaks, nii et kuub aitab lõpuks. Peab aitama! Maa­
ilmas on nõnda, et kui miski enam ei aita, siis töö aitab
ikka. Tema tingimata! Veel, veel! Sest pole ühti, et higi
juba jookseb ...“
Nõnda sonis Indrek, sundides end aina kiiremale ja
pingutavamale tööle, kuni lihased hakkasid jällegi õieti
sõna kuulama, keha läks tõepoolest märjaks ja hakkas
63leotama riideid. Siis kargas kraavist, haaras labidad ja
kirve ning pistis jooksma, nagu oleks tal kurjad tagaajajad
kannul. Komistas soos mätaste vahele, tõusis üles, labidad
kolisesid käes, ja jooksis edasi. Arumaale jõudnud, andis
jalgadele uut tuld juurde ja jõudis sellise lõõtsutamisega
koju, et isa vaatas talle hirmunult otsa. Õnneks oli tuba
soojaks köetud. Indrek kahmas kuiva pesu ja tormas
mööda redelit ahjule. Sealt laskis ta oma pikad kummi­
saapad alla kukkuda. Seljast kistud riided ladus ta siia­
samasse hunnikusse.
Kuiv pesu seljas, heitis ta soojale
vommile pikali ja ladus endale riideid peale, niipalju kui
kätte puutus.
Kogu seda toimingut vaatas isa natukese aega vaikides
pealt, siis aga taipas kohe, milles asi, valas ämbrist vett
patta ja riputas ahjusuu ette lee kohta, kus hõõgusid elavad
söed. Siis läks ta oma karpide kallale kobistama, kust
otsis kummeliteed. Riidevirna alt Indrek hakkas isale oma
häda kaebama ja seletama, kuis see kõik tulnud. Ta ei
jätnud sedagi ütlemata, et jutt Sassiga oli jõest — selle
süvendamisest ja õgvendamisest.
„ Tuli siis Sass sohu kraavile?“ imestus isa.
„ Tuli kraavile ja lubas meestega jõe pärast rääkima
hakata, kui on paras juhus,“ vastas Indrek.
„ Ilmas sünnivad veel tänapäevgi imed,“ arvas isa, „aga
ära sina mul nüüd surema hakka. Jõgi jõeks, aga ega ta
inimest maksa.“
„Ära karda, isa,“ lohutas Indrek, „suur häda on juba
möödas.“
„Seda näeme alleshommehommikul, ära ennehõiska,“
arvas isa.
Nõnda oligi. Indrek pääses küll kõrgest palavikust
ja otsesest eluhädaohust, aga palaviku ta sai siiski, pealegi
64mingi salalikult hiiliva ja roniva, mis halvas pea ja tappis
luud-liikmed, nagu oleksid need millegi pehme ja raskega
läbi tümmitatud. Selline olukord kestis päevi. Vahel
näis, nagu hakkaks järele andma, aga kui katsus üles tõusta,
algas vana lugu uuesti otsast peale. Ei aidanud miski muu,
kui tuli rahulikult välja kannatada ja lamada.
Aga et
selline lamamine nii raskeks võib osutuda, seda Indrek
poleks varemalt kuidagi uskunud. Juba selle lühikese ajaga
oli tema töö talle nagu südame külge kasvanud. Ta arvu­
tas ikka ja jälle uuesti, kui palju süldi kraavi ta oleks jõud­
nud kõigi nende äralamatud päevadega valmis kaevata.
Pealegi sõi haigus jõu luist-liikmeist ja Iihaseist, nagu oleks
end lõpuks ometi kätte maksnud see meeletu pingutus, mis
ta kraavil viimati läbi oli teinud.
Esimest korda astus ta üle ukse läve välja vaiksel ja
pehmel hilissügisesel päeval, kui eelmisel ööl oli sadanud
hea patakas värsket lund peaaegu sulale maale. Kõik ko­
had ja asjad olid üleni helevalged, nii et tulles peaaegu
pimedast toast silmadel hakkas otse valus kogu seda lõp­
matut valgust vaadates, nagu oleks kevadine päike äkki
ilmunud taeva. Indrek käis ja vaatas sauna ümber. Aga
varsti ta ei rahuldunud sellega, sest ümbritsev suur valgus
kiskus ta kaugemale.
Ta nagu oleks tahtnud näha, kas
igal pool on kõik nii valge, puhas ja puutumatu. Pealegi
vaikne, isegi enda jalaastumist pole kuulda. Ja kuigi satud
vitsaraole, mis jala all murdub, siis tumestab pehme lumi
pragina või praksumise, nii et teda on vaevalt kuulda. V a­
rese kraaksumine ja haraka kädistamine aiateibas on ümb­
ritsetud nagu looriga. Kõik kõlas teisiti, kui Indrek kuulis
seda viimati. Metshiir on juba jõudnud põõsa alla oma
pisitillukesed jäljed tippida.
Kuskil on mõned sammud
käinud mingisugune lind. Vares muidugi, mõtleb Indrek
5 Tõde ja õigus V
65ja astub edasi. Mis toimetusi sellel siin pidi olema? arutab
ta ise. Siis leiab ta oravajäljed — ikka kaks jalga korraga
hüpatud. Eks vaatame, kuhu see on läinud, lausub Indrek
endamisi ja läheb oravale mööda jälgi järele. Aga jäljed
viivad kuhugi väikese kuuse alla, kus loomake lumme augu
kraapinud, nii et sammal väljas. Isegi sammal on käpakes­
tega üles kistud, nii et puhas muld näha. Indrek kummar­
dub ja kraabib sõrmedega pisut mulda, aga ta ei leia midagi
iseäralikku. Siis läheb ta uuesti oravale jälgi mööda järele,
kuni need kaovad suurema kuuse otsa. Aga mis see siis
on? Kuuse all lumel pähklikoored. Kust need? Äkki
Indreku suu kisub naerule ja ta ütleb otse kuuldavalt: „Soo,
va vennas, alles esimene lumi, aga sina juba talvetaga-
varade kallal. Vaata, et sul kevadeks peenike peosse ei
tule.“
Indrek ajab pea tagasi ja vahib kuuse otsa, otsides
oravat, aga silm ei leia. Vististi on ta mööda puid edasi
läinud.
Edasi astub ka Indrek. Alles kauase käimise järel
satub ta ka jänesejälile. See paneb ta natukeseks mõtlema.
Tähendab lumesadu pidi enne koitu lakkama, arutab ta
jänesejälgi vaadeldes, et need täiesti selged ja puhtad.
Või ei anna esimene lumi ka haavikuemandalegi rahu, ei
lase heledas valguses magada ja sellepärast tuleb päeval
välja? Usu, va vennas, selliste ilusate ja puhaste jälge­
dega viid oma naha hirmus kergesti turule. Ennem oleksid
võinud põõsa alla jääda, sealt poleks sind keegi tontki
värske lumega leidnud.
Endale peaaegu tähelepanemata Indrek oli jõudnud
kraavile.
Lumikatte all paistis see üksikuna ja mahajäe­
tuna, peaaegu võõrana. Ei kuskil ühtegi jälge elavast hin­
gest. Isegi metshiirel või vesirotil pole uues kraavis või
tema kaldas mingit toimingut. Ainult valge lumi! See
66kattis seda paika, kus Indrek oli viimati peaaegu surma­
hirmus pingutanud oma lihaseid ja pehme, musta turbaga
heidelnud, sest ta teadis, mis tähendab, kui südame alla
kerkib midagi kõva ja kui see sirutab oma katsesarved
nagu otsaette. Aga valget lund vaadeldes see kõik ei
tundunud enam kuigi reaalsena, vaid ennem mingisuguse
kurja viirastusena või paremal korral ähvardava ettekuju­
tusena, mille juured peitusid kuskil minevikus. Ja Indrekul
tuli meelde, kuis kogu Vargamäe oli tundunud talle esime­
selpäeval sama tundmatuna ja võõrana nagu oma kaevatud
ja lumega kaetud uus kraavgi ning kuis ta meel oli siis
muutunud mitmel korral päris härdaks kohe.
Aga täna
mõjus ümbruse võõrus rahustavalt. Ei olnud midagi, mis
oleks elustanud möödunud päevi. On hea, et kõik on
maetud nagu värske lume alla — saab puhata võõrana
võõras ümbruses. Keegi pole huvitatud, kes sa oled, kust
tuled, kuhu lähed. Kui ometi oleks ka inimestega nõnda!
Aga ei ole. Inimene, õnnetu, ei muutu ega unusta. Tema
ei taha unustada, nagu kardaks ta oma raske vande kaost
suurt õnnetust. Aastatuhandete pärast otsib ta ikka veel
oma esivanemate jälgi — tuhnib, kaevab, higistab, näeb
vaeva. Ja ometi ei leia ta midagi muud, kui et on juba
kõik enne olnud.
Sellises meeleolus Indrek pöördus videviku saabudes
kodu poole tagasi. Aga teda ootas suur üllatus. Vaevalt
oli ta mõnikümmend sammu astunud, kui lumiste põõsaste
vahel tuli vastu noor naine, kes ütles tuttava häälega:
„ Tere õhtust, härra!”
Indrek võpatas kogu kehast, nagu näeks ta viirastust.
Alles tüki aja pärast sai ta lausutud:
„Tiina, teie! Mis see siis peab tähendama? Kuis
saite siia? On keegi surnud või?“
5*
67„ Ei, härra, kõik on terved,“ vastas Tiina.
„Aga vana
isa ütles sauna juures, et kui tulen mööda jälgi, siis leian
teid tingimata üles, sest ega praegu vist muid jälgi ole,
arvas ta. Nõnda siis tulingi.“
„ A ga miks tulite üldse siia? Ma keelasin selle ju
ära...“
„ Ei, härra, seda te ei keeland,“ vaidles tüdruk vastu.
„ Te ütlesite, et ei tohi kirjutada, sest teie tahate rahu,
aga...“
„ Tule jumal appi!“ hüüdis Indrek otse lootusetult.
„ Kui on keelatud kirjutamine, siis siiatulek ammugi.“
„ Mul hakkas hirm, härra,“ rääkis tüdruk nüüd alistu­
nult ja vaikselt.
„ Mul hakkas kole hirm,“ kordas ta.
„ Miks siis?“ imestus Indrek.
„ Ma kartsin teie pärast, härra, kartsin, et teiega võib
midagi juhtuda,“ seletas Tiina.
„ Ma tundsin, et teiega on
midagi, tundsin juba mitu päeva ja ei saand viimaks muidu,
kui pidin tulema. Aga kodus ma ei öelnud, et siia tulen,
seda mitte, härra.
Nii et kodus ei tea keegi midagi, ei
vanad ega lapsed.“
„ Te ei tohi ka tagasi minnes midagi öelda,“ keelas
Indrek.
„ Ei, härra,“ kinnitas Tiina.
„ Ütlen, nagu estekski, et
käisin ema vaatamas, käisin sugulaste pool.“
„ Üldse ei oleks pidanud te tulema, kas kuulete, Tiina,“
ütles Indrek.
„ Kuulen, härra,“ vastas tüdruk, „ma enam ei tule.
Aga kui mul jälle hakkab hirm, härra, mis ma siis teen?“
„ Mis hirm see teil siis on?“ küsis Indrek.
„Ma ei tea, mis hirm,“ vastas tüdruk.
„Agakashär­
raga ei juhtund nüüd midagi?“
68„OHn mõned päevad haigestunud, täna olen esimest
päeva väljas,“ ütles Indrek.
„ No näete, härra, kas ma ei tunnud õieti!“ hüüdis tüd­
ruk rõõmsalt.
„ Ma arvasin kohe, et mis hirm see mul
ikka on, midagi peab olema või tulema.“
„ A ga kui teie iga minu haigestuse puhul hakkate siia
jooksm a,“ ütles Indrek nüüd ähvardavalt, „siis teadke, mis
mina teen: ma lähen siit minema. Ma lähen ükskõik kuhu,
hakkan ükskõik mida tegema, aga siia ma ei jää. Ja nüüd
peate kohe tagasi minema.“
„ Jah, härra,“ ütles Tiina ja hakkas oma mantlit kohen­
dama, nagu mõtleks ta jalamaid minekut teha.
„ Ega te siis täna enam jõua kuhugi minna, õhtu juba
käes,“ ütles Indrek, „tahes või tahtmata peate selle öö siin
magama.“
„ See olekski parem, kui ma natukenegi võiks siin olla,
muidu mõeldakse linnas, et mis ema ja sugulased need mul
küll on, kust nii ruttu tagasi tullakse,“ rääkis Tiina nüüd
õnnelikult.
„ Ma mõtlesin juba teel tulles, et küll oleks
hea, kui härra lubaks ühegi päeva paigal olla, siis võiks
juba uskuda, et käisin ema vaatamas. Nojah, käisin vaa­
tasin, et vanainimene on rõõmus ja terve, mis siis muud
kui jälle koju tagasi, kus töö ootab. Nõnda võib ju küll
olla, härra, eks?“
Tiina ootas natukene aega, et kas Indrek vastab mi­
dagi, aga kui see vaikis, hakkas ta uuesti:
„ Ma mõtlesin, et härra on peres, kus lapsi, ostsin selle­
pärast natuke šokolaadi, aga siin pole kedagi. Mis ma
nüüd selle šokolaadiga teen, härra? Ega ma ometi hakka
teda linna tagasi tassima, tahvlid taskus tüliks.“
„ Sööge homme teel tagasi minnes ise ära,“ ütles Indrek,
69„ see on kõige õigem ja parem. Lastele ärge viige, rikute
ainult nende hambaid ja kõhtu.“
„Tean, härra, et ma koju lastele ei tohi viia,“ vastas
tüdruk, „aga ise ei raatsi ma ka süüa, see on selleks liiga
kallis ja hea — Stude oma.“
„ Siis ma ei tea, mis sellega teha,“ ütles Indrek, „sest
ülal talus pole ka lapsi. Tütar on kõige noorem, aga ka
see on juba kuue-, seitsmeteistkümne-aastane.“
„Kui kahju!“ ütles Tiina, aga tegi seda sellisel toonil,
nagu oleks tal otse selle vastu ainult hea meel.
Nüüd vaikisid mõlemad natukene aega nagu nõutult.
Aga tüdrukul oli nähtavasti piinlikum kui mehel, sest tema
ei kannatanud välja ja hakkas jällegi rääkima, üteldes va-
banduvalt:
„H ärra annab ehk mulle andeks, kui ma räägin puhast
tõtt. See on minust muidugi hirmus rumal, aga mis sinna
parata, kui olin nii rumal, et tulin niisukese mõtte peale.
Just enne ärasõitu! Mõtlesin, et mis siis, kui härra on haige,
kuidas ma lähen linnast maale üsna tühjade kätega.
Ja
nõnda siis ostsingi. Soo, jumal tänatud, nüüd on see väl­
jas, nüüd on mu süda täiesti puhas,“ ohkas Tiina lõpuks.
Aga Indreku juures saavutas ta otse vastupidise tule­
muse: see oli tänini uskunud tema puhast südant, aga nüüd
hakkas ta kõiges kahtlema. Sellepärast ütles ta:
„ Kui oli šokolaad teil südamepiinaks, kas siis ka mitte
see hirm, millest rääkisite?”
„ Kuis nii, härra?“ küsis Tiina arusaamatuses.
„Ma
ütlesin kohe, et hirm oli teie pärast, härra.“
„ Ma mõtlen nimelt, et kas teil üldse hirmu oli; kas see
pole teie väljamõeldis, nagu šokolaadi ostmise põhjuski.“
See rabas Tiinat raskesti. Ta seisis hulk aega sõna­
lausumata ja ütles siis:
70„ H ärra, ma ju ütlesin, et tegin väga rumalasti, kui šo­
kolaadi ostsin, aga oli veel rumalam öelda, et ma seda
teie pärast tegin. Sest kui inimene on hakand kord vale­
tama, siis valetagu edasi. Nii kui ta katsub ühegi vale
tõeks teha, läheb kõik muu valeks. Tulevikus ma enam
nii rumal ei ole. Räägin alati tõtt, aga kui kogematagi tu­
leb väike vale, siis õiendama ei hakka, mingu see väike
vale viimaks ei tea kui suureks.“
„ K.as te ise ka mõistate, kui kardetavat asja te rää­
gite?” küsis Indrek tüdrukult.
„A ga mis ma pean siis tegema?” küsis tüdruk väriseval
häälel vastu, nagu poleks tal nutt enam kuigi kaugel.
„ Mina olen muidugi rumal ja räägin rumalaid asju, aga
ega siis härra sellepärast veel rumalaks pole läind, et ta
mind enam põrmugi ei usu. Ma valutan linnas päevade
ja ööde kaupa oma südant, nii et hoian teist vahel kahe
käega rinnas kinni, sest muidu kardan, et lõhkeb. Läheb
prõksti puruks ja ongi kõik valmis. Aga kui siia tulen ja
ühe pisikese asja valetan, siis arvab härra kohe, et olen ka
oma südamevalu valetand. Ei, härra, südamevalu oli ja,
näe, tuli nüüdki jälle tagasi, juba hakkas uuesti. Pealegi,
kui härra tahaks, siis võiks ta kohe teada saada, kas ma
valetan või räägin tõtt. Sõitku ainult koju ...”
„ Ma olen praegu kodus,” ütles Indrek vaikselt vahele.
Need sõnad lõid tüdruku mõtted segi. Ta vaatas
imestunult Indrekule otsa ja laskis siis silmad vanuvas vide­
vikus ümber käia, nagu otsiks ta kõnesolevat kodu värske
lumega kaetud põõsastikust. Aga samal ajal meenus talle
saun, nagu ta seda hiljuti näinud, ning ta ütles:
„Ah siis niisuke on teie kodu!”
„ Jah, niisuke,” kinnitas Indrek.
„A ga härra pidi olema ju perepoeg?” kahtles tüdruk.
71„ N üüd on härrast ning perepojast järel ainult sauna­
mees ja kraavilõikaja,“ seletas Indrek.
„ H ärra, mina kõlbaks ennem sauna kui teie, sest mina
kasvasin keldritoas,” rääkis tüdruk.
„ Siin on pisut pa­
remgi kui sügaval maa all, kus terve ilm tallab sul pea
peal. Niisuke oli minu kodu. Aga teie kodu, härra, on
seal, kus on te lapsed, ja kui te praegu, kas või täna õh­
tul, võtaks kätte ning sõidaks sinna, siis te kuuleks, nimelt
vanaproualt, kuidas mu süda linnas valutas. Muidugi, te­
male ma ka valetasin, sest ma ei võind ometi öelda, et mu
süda valutab teie pärast, härra, ta oleks jumal teab mis
mõtlema hakand. Ma ütlesin talle lihtsalt, et süda valu­
tab ema pärast, ja seda valet ma enam tõeks ei lähe te­
gema. Nüüd olen juba targem kui šokolaadiga.
Las
vanaproua usub pealegi, et minu süda valutas ema pärast,
ega see usk talle kurja tee. Iseasi, kui teeks kurja, siis
oleks muidugi hoopis iseasi ja siis peaks ehk lõpuks talle
tõtt rääkima.”
„ T õtt peab ikka rääkima, Tiina,” ütles Indrek.
„ Aga ma ei võind ju ometi vanaprouale öelda, et mu
süda valutab teie pärast, härra,” vaidles tüdruk vastu.
„ Miks mitte,” ütles Indrek.
„ O leksite teie tõtt rääki­
nud, siis poleks teil olnud vaja siia sõitagi, sest vanaproua
oleks teile siis kohe öelnud, et südamevalul on elus vähe
tähendust. Valud tulevad ja valud lähevad ja kunagi ei
tea, mis on parem, kas et nad tulevad või et nad lähevad.”
„Valud tulevad ja valud lähevad,” kordas Tiina mõt­
tes tasakesi, ärkas aga siis nagu unest ja ütles: „Aga vana­
proua ütles, kui ma oma südamevalust rääkisin, et, armas
laps, eks sa sõida siis pealegi, kui südamevalu järele ei
anna.”
„ Seda ta ütles ju ainult sellepärast, et te talle vale­
72tasite,“ seletas Indrek.
„Ega te ometi arva, et vanaproua
oleks sedasama öelnud, kui te oleksite talle tõtt rääkinud.“
„ Nii et seekord tegin ma väga hästi, kui ma tõtt ei
rääkind,“ tuli Tiina põiki vastupidisele otsusele, kui Indrek
püüdis teda juhtida. Sellepärast ütles see:
„ Tiina, teie olete üsna rikutud tüdruk, meile tulles te
olite parem.“
„ Ei, härra, ma ei ole rikutud,“ vaidles Tiina südilt
vastu.
„ V õi kui olen, siis olin juba teile tulles. Teile,
härra, pole ma kunagi valetand ja ei valeta ka, ainult see
šokolaad. Aga et ma vanaprouale valetasin, siis sellest
on mul ikka veel hea meel, sest nüüd nägin ma oma sil­
maga, et olete terve, härra, ja sain teada, et mu südamel
oli õigus, kui ta valutas, sest teie olite haige, härra. Ainult
kui ma teaks, mis ma selle šokolaadiga pean tegema. Kui
ma ehk võiks ta teie isale anda? See on hea pehme piima-
šokolaad.“
„ Ah see, mis teil endal vale pärast kurgust alla ei lähe,
on teie arvates minu vanale isale paras, kes kogu oma elu
tõde ja õigust taga on nõudnud?“ ütles Indrek pooleldi
naljatavalt, pooleldi tõsiselt.
„ Härra, te ajate mu nutma,“ ütles Tiina.
„Ma olen
oma šokolaadiga kõige õnnetum inimene maailmas. Juba
rongile istudes hakkas mu süda tema pärast hirmsasti valu­
tama ja ma mõtlesin kohe, et ega see head ei tähenda. Nii
see ongi!“
Ta pühkis silmi, sest seal olid tõesti pisarad, ja et nad
just sel hetkel jõudsid sauna ette, kus isa neile vastu tuli,
siis nägi ka tema Tiina nõres pilku ja küsis:
„ Miks sa nutad? Mis sul viga?“
Indrek tahtis midagi rahustavat vastata, kuid Tiina jõu­
dis temast ette, rääkides nõnda:
73„ Miks ma ei peaks siis nutma, isa! Lapsed saatsid
härrale, s. t. oma papale, head pehmet piimašokolaadi,
aga härra ütleb, et ei tema ega teie, vanaisa, võta seda
oma suu sissegi. Mis ma siis nüüd teen selle šokolaadiga
või kuhu ma ta panen? Ja mis ma linnas lastele ütlen,
kui nad küsivad, kuhu šokolaad sai ja kes selle ära sõi?“
„ Noh, kui häda on ainult šokolaadi söömises, siis pole
veel katki midagi,“ naljatas isa.
„ Mina söön küll ainult
leiba ja rüüpan vett peale, aga kui just tarvis, siis võin ma
leiva kõrvale ka pisut šokolaadi hammustada, ega suu­
täis veel surma too, kui vett hästi peale laanida. Mis
Indrek teeb, seda mina ei tea, sest tema oli mitu päeva
haige.“
Kui Indrek ja Tiina kahekesi tuppa astusid, kuna isa
välja jäi, ütles esimene:
„ Te olete tõepoolest seda väärt, et ma oleksin pidanud
teid jalamaid linna tagasi kihutama.“
„ Jah, härra, ma oleks pidanud tõesti kohe linna ta­
gasi minema,“ oli ka Tiina ise nõus, „sest siis poleks seda
uut valet enam olnd, pealegi nõnda teie ees. Mul on hir­
mus kahju ja häbi! Aga see tuli nii iseenesest, et ma ei
saand sugugi aega mõelda, et see on ju jälle vale, mis ma
ütlen. Muidugi, kui lapsed oleks teadnud, et ma siia tu­
len, siis oleks nad tingimata midagi härrale saatnud või
saata tahtnud — kas või šokolaadi, kui mitte muud. Nii
et kui nõnda mõelda, siis mu uus vale ei olnudki päris
vale. Liiatigi juhtus see nii hullusti, et mul just koju jõu­
des pidid silmad märjaks minema. Oleks see sündind
metsas, siis poleks sellest midagi olnd. Ma kohe lihtsalt ei
teand, mis isale vastata, sest ma kartsin, et kui teie vas­
tate, härra, siis ütlete kõik plauhti välja. Kõik! Et mina
teie pärast südant valutand, et ma vanaprouale valetand,
74et ma teile valetand, et mul on taskus see hirmus šokolaad
—
kõik, kõik, kõik! Selle hirmu pärast ma hakkasingi nii
ülepeakaela rääkima, et tuli ainult vale välja.“
Tiina pidi varsti vaikima, sest ka isa tuli tuppa ja süü­
tas lambi. Ja nii hull, kui see oligi, aga lõppes viimaks
sellega, et kui tuli õhtusöök, mille valmistamisel ja lauale-
panemisel Tiina oskas end kohe kasulikuna näidata, koha­
nedes silmapilkselt uute oludega, siis isa tahtis seda šoko-
laadi näha ja maitsta, mille pärast ennist pisaraid valatud.
Ja kui isa oli tükikese tahvli küljest murdnud ja suhu pan­
nud, ütles ta asjatundlikult:
„ Suus tal pole vigagi, aga ei tea, mis ta kõhus teeb.”
See andis ka Tiinale põhjust rääkimiseks ja ta lausus
nagu vabandust paludes:
„ Härra, teie ärge sööge, kui kardate oma haiguse
pärast.“
Aga just nagu Tiina sõnade kiuste ka Indrek murdis
nüüd tahvli küljest tubli suutäie ja sõi selle sõnalausumata
ära, nagu ei paneks ta mikski seda valet, millesse kogu see
šokolaad kastetud. Tiinal hakkas sellest hirmus piinlik,
ühtlasi aga nii hea, et tal kippusid uuesti pisarad silma. Ja
kui ta õhtul ahju taga pingist, paarist toolist ja järist koos­
tatud asemel lamas, vaibaks oma mantel peal, kippus ta
süda sees aina rõõmutsema. Naeratus huulil, uinus ta ja
hommikul ärkas samuti ning ta kinnitas isale, et tal pole
ammugi nii magusat und olnud kui täna öösi.
„ A ga unes tihkusid kord, nagu tahaks nutma hakata,“'
ütles isa.
„ M õtlesin, et kas õige ikka veel see šokolaadi-
risu meeles, nii et ei saa magadeski rahu.”
Et jutt nõnda jällegi šokolaadile kaldus, siis Tiina ka­
sutas juhust ja pakkus järelejäänud tahvlit isale. Aga see
ütles, et tema hommikul parem piibutab, sest see võtab
75öösise halva maigu suust ära, lisas aga siinsamas juurde, et
kui seda šokolaadi tõesti nii palju on, et teda enam kuhugi
pole panna, siis tema võiks ta pere Ellile viia, kes on kui
mesilane maiustuste järele. Nõnda siis Tiina andiski kõik
šokolaadi vana Andrese kätte ja see pistis ta oma piht-
kasuka tasku perre viimiseks, et ka seal saadaks osa sellest
valest, mis käib šokolaadiga kaasas, nagu ei peetaks kogu
Vargamäel, olgu ülal peres või all saunas, tõest enam kuigi
suurt lugu.
Seega siis olid asjad kõige paremas korras ja Tiina
oleks võinud rõõmsa meelega linna tagasi minna, aga
ometi oli ta meel nukker, nagu jääks ta ennem alatiseks
siia. Ta oleks tahtnud Indrekule veel midagi ütelda, aga
ei leidnud parajat juhust ega õigeid sõnu. Lahkudes jul­
ges ta ainult isale kätt anda, kuna ta Indrekule ainult pead
nokutas. See tegi ta meele veelgi nukramaks. Sellepärast
siis, kui ta oli jõudnud mäeharjale ja pöördus sealt alla
soosilla poole, hakkasid ta silmad äkki nagu iseenesest vett
jooksma, nagu peaksid kõik Vargamäelt lahkuma nutuga.
76VI.
Mõne päeva pärast, kui Indrek tundis, et jõud hakkab
uuesti kehasse tagasi tulema, asus ta endiselt kraavitööle.
Küll sadas vahepeal veelgi lund, nii et sai juba kenakene
reetee, aga maa oli pakseneva lume all endiselt sula ja
suurenev külmgi ei teinud sellepärast tööle mingit takistust.
„ Pole Vargamäel enne seda nähtud, et talvel oleks
kraavi kaevatud,“ rääkis isa.
„ Vana sauna Madis oli küll
kange mees, aga tema ajas ainult üle mihklipäeva. Sina
aga ei taha hoolida ei mardist ega kadrist.“
„ Ma ei hooli näärist ega kolmekuningastki, kui nõnda
edasi läheb,“ ütles Indrek.
„ Ükski külm ei suuda paksu
lume all maad kõvaks teha. Ainult pooleli-kraavi ei tohi
öösiks jätta, siis ei saa hommikul enam maast jagu.“
„ Ei mina usu, et see terveks talveks nõnda jääb,“ ar­
vas isa, „küllap ajab lume veel ära ja paneb siis kõva
põhja.“
Aga tuli m art ja lumi ei läinud, möödus kadrigi, kuid
lumi kattis endiselt maad. Vähemad sulad ei jõudnud
teda ära võtta. Enne jõulusid tegi külma ja andis siis hulk
värsket lund juurde, nii et talv oli täielik. Kõik ohkisid
talvteede ja madalamal maal asuvate rukkioraste pärast,
77mille mädanemist kardeti. Leidus isegi neid, kes käisid
orasepõldusid paiguti läbi tallamas, sest segatud lumi ei
kaitse enam maapinda külma eest. Nii möödusid jõulud.
Kuid siis pööras äkki tuule vesikaarde ja hakkas puhuma,
peaaegu lõõtsuma. Lõõtsus nõnda paar päeva ja siis oli
igal pool vesi lahti. Uueks aastaks hakkas sadama vihma
ja lahistas teda mitu ööd-päeva järgemööda. Kui siis vii­
maks tuul pöördus loodesse ja selgitas pilved, paistis kõr­
gemail paigul must maa ja madalikel lausa vesi. Kõik
kraavid, ojad, nired, sood ja rabad olid muutunud lausa
järveks. Jõeäärne hiilgas õhtuse päikese säras, nagu oleks
ta elus peegel, millesse tipitud mustendavad küünid ja
heinakuhjad. Näis, nagu oleks kevadine suurvesi saabu­
nud juba uueks aastaks! Kuskil oli kuuldud sinikael-par-
tidegi prääksumist.
Algas uus häda: vesi kippus rikkuma jõeäärseid heinu,
sest ta ulatus paljudes kohtades küünipõhjadesse ja kuhja-
lavadesse.
Kolmekuningaks läks selgeks ja külmaks ning siis muu­
tus kogu maailm kiilasjääks, mis hiilgas samuti kui elus ve­
sigi — hiilgas veel pareminigi, sest jäähelk heitis hulka vär­
vilisi varjundeid. Nõnda kestis see mitu päeva: selge,
vaikne, külm, talvine päike madalas kaares ja pikad tä­
hised ööd.
Indrek ei saanud muidu, kui pidi mitmel korral välja-
mäele minema ja sealt alla vaatama särava jõe ja kauguses
sinendavate metsade poole, mis asusid teisel pool jõge,
soid ja rabu. Neist metsadest ei teadnud ta praegu põr­
mugi rohkem kui Vargamäel karjas käies. See tundus ime­
likuna ja naljakana. Ta oli palju kuulnud, lugenud ja
unistanud metsadest, mis pidid kasvama Aasias, Aafrikas
ja Ameerikas, aga neist metsadest, mis paistavad silma­
78piiril, pole ta ei lugenud ega neid ka näinud — pole tul­
nud mõttelegi, et neid võiks vaatama minna, nagu seisaks,
lähedane meist nii kaugel, et temast ei oska unistadagi.
Aga praegu Indrek arvas, et aeg on hakata unistama
lähedasest. Ta otsis vanad „noaaegsed“ uisud välja —
päkapäraselt lõigatud lihtsad puuklombid, vene vikati vit­
sad rauaks all, mis laskis käia peal haljaks ja servadest
teravaks, et aja kas või habet. Need puuklombid ta sidus
endale jalge alla, milleks isa aitas heietada pehmed pune-
med, sest kõvad nöörid pidid soonima jalgadesse ja te­
gema haiget. Nõnda Indrek läks esiteks väljaäärseile lõi­
kudele, lõikudelt kraavidele, mööda kraave luhtadele ja
luhtadelt viimaks jõele, mis helendas kiilasjääs.
Esimesel päeval oli paras tuul ja Indrek laskis uiskudeL
vihiseda selle ajel, tehes hõlmad lahti ja hoides kätega
laiali, et nad paisuksid nagu purjed puhanguil. Möödusid
põõsad ja padrikud, möödusid kuhjad ja küünid, möö­
dusid tuttavad jõekäärud ja hakkasid vastu tulema juba
vähetuntud, lõpuks võhivõõradki. Aga tuul puhus endise
hooga ja jää muutus nagu aina libedamaks. Tõusis liuel­
des tundmus, nagu oleks kogu maailm ainult kiilasjääs.
Õnn, kui oskad liuelda ja kui sul on head rauad all, muidu
oled kadunud laps.
Kadunud on isegi iga koerakutsikas, kui tal pole kül­
lalt teravaid küüsi, nagu pere Mullal, kes tuli Indrekuga
kaasa ja ei saa nüüd kiilasjääl kuidagi edasi, otsides selle­
pärast karedamat teed põõsaste vahelt. Seal ta nüüd väl­
gatab oma musta ja valgega ja kaob vahetevahel tükiks
ajaks silmast hoopis, nii et Indrek arvab ta olevat tagasi
pöördunud koju. Aga siis ilmub ta jällegi silmapiirile,
lõuad lõõtsutades laiali, punane keel ripakil suust väljas,
ise õnnelik, nii et niuksumine kipub peale.
79See on vast sõit, see on see õige aju, mida Mulla on
ihaldanud kogu eluaeg, aga keegi pole teda tänini selles
arvesse võtnud. Isegi heinaveole ei taheta teda hea mee­
lega kaasa lasta, sest seal hakkab ta varsti kellegi peale
haukuma või kilkama. Ainult siis, kui lumi on metsas nii
sügav ja pehme, et Mullal pole vähematki lusti üle kümne
sammu teelt kõrvale minna, ei tehta tema kaasatulekuks
takistust. Aga mis lõbu pakub Mullale mööda talviseid
teid sörkida, kus sõidavad reed, hao- või puukoormad, kus
tallavad hobused oma raskete kapjadega, naelutatud rauad
all, kus liiguvad kõik need, kes pole vabad ja sinnamaale
arenenud, et taipaksid, mis on mets, metsas jäljed, jäljel
hais, haisul hurmav võlu!
Täna on Mulla õige kaaslasega kokku sattunud. See
ei hooli teest ega millestki muust, kihutab ainult ja ikka
tuule järele, et oleks hea kerge minna. Vahel harva pea­
tub ta üürikeseks, nagu mõtleks ta juba ümber pöörduda,
aga ei: ta vaatleb ainult viivuks kauget jõekääru, metsa­
tukka, niitude lagendikku või mõnda tundmatut talu eemal
väljamäel ja liugleb siis edasi. See kestab nii hirmus kaua,
et Mullagi meelest asi hakkab kahtlaseks minema, sest
tema kõht kipub heledaks ja nina soojaks — talvekülmast
hoolimata.
Aga kui Mulla ninal hakkab soe, siis tema
meeleolu langeb: pole mõtet põõsaste vahel sibada, kui
sealt hakkavad kaduma hurmavad lõhnad, sest nõnda
muutub maailm igavaks ja üksluiseks.
Aga siis sündis säärane ime, et jõeäärseilt niitudelt
hakkas kaduma kiilasjää: uisud pidid teed otsima kas
mööda sooni ja lohke või nad kahisesid rohulatvade vahel,
mis ulatusid jääst läbi. Muidugi, see ime saabus väga pik­
kamisi, aga Indrek ei pannud teda enne tähele, kui nägi,
et Mulla ei otsi enam teed põõsaste vahelt, vaid traavib
ÖOtema kõrval. Indrek peatus, vaatas ringi ja ärkas nagu
unest: jõgi oli luhtadelt oma kallaste vahele tagasi tõm­
bunud.
„ T ähendab umbes siitmaalt või pisut ülaltpoolt peab
peale hakkama,“ lausus ta endamisi, mõeldes jõe süvenda­
mist ja õgvendamist.
Mulla tuli talle ligi ja katsus keelega kätt limpsata,
nagu tahaks ta ütelda, et ka tema tõmbab kaasa, kui mõte
teoks saab. Aga Indrek ei pannud teda tähele, sest tema
mõtles inimese mõtteid ja unustas koera. Ta mõtles mõt­
teid, mis olid kaugel kõigest ümbritsevast. Aga kui ta
pilk tabas kogemata metsatukka, millest ta natukese aja
eest mööda tulnud, tundus talle, et see oleks nagu oma
värvingut muutnud.
„ Ega ometi veel õhtu saabu?“ lausus Indrek, võttis
kella taskust ja vaatas: kaks läbi.
„Tähendab ometi nii
kaugel,“ ütles ta siis kuuldavalt ja kahetses peaaegu, et oli
tulnud allatuult siiamaale. Maksis palju vaeva vastutuult
siit tagasi sõuda.
Ta pani kuuehõlmad kinni, et need ei saaks tuult võtta
—
nõnda algas ta tagasisõitu. Aga kui ta tulles oli vali­
nud lagedamaid paiku, siis nüüd puges ta ühes koeraga
põõsaste vahele, et pääseda tuule käest, mis vastu õhtut
aina kõvenes. Kuskil küünisuu ees tuulevarjus mugis ta
oma kuiva leivasuutäit, mille ta seks juhuks tasku pistnud,
kui süda hakkab närbima. Ka Mullal jooksis suu vett, nä­
hes leivatükki Indreku käes. Polnud parata, pidi poo-
litama.
Karastunult algasid mõlemad peale einestamist uuesti
oma teekonda. Aga pimedik saabus ammu enne, kui nad
jõudsid Vargamäe alla tagasi. Pimedik saabus seda rute­
mini, et tormitsev tuul sai kuskilt lumepilved kätte ja pais-
6 Tõde ja õigus V
81kas need Indrekule ja Mullale näkku. Esiteks ainult kübe-
tas lund, mida tuul vihistas lagedalt põõsaste vahele, aga
varsti hakkas sadama päris mehemoodi, nii et mätsis sil­
mad täis ja riided eestpoolt üleni valgeks.
Ei näinud enam viie sammugi peale ette ega taha. Oli
ainult tuul, oli näkku peksev lumi, olid siin-seal teele sat­
tuvad kuhjad ja küünid ning muu ümberringi ainult pime­
dus. Nii-ütelda käsikaudu Indrek kobas mööda kiilasjääd,
kus polnud muud teed ega juhti kui mõlemal pool jõge
seisvad padrikud. Tuli padrik vastu pahemalt, pidi hoi­
duma paremale, tuli paremalt, siis pahemale — see oli
tema logi ja kompass. Ei saanud eksida ka kõige pilka­
semas pimeduses, võis ainult asjatult oma teed pikendada,
eksides jõekäärudel ühest padrikuservast teise. Lagedal
katsus koera oma läheduses hoida, lootes, et see tunneb,
kui kipub sattuma kärestikule, mida ehk külmast hoolimata
ei kata küllalt tugev jää.
Nõnda tulid nad kaua, kaua ja lõpuks üsna pikkamisi,
sest mõlemad olid surmani väsinud. Ja kui jõudsid kodu-
maile, kus oleks pidanud uisuteed otsima lohkudelt ja
kraavidest, Indrek otsustas selle asemel vabaneda oma
punemetest ja puuklompidest. Nõnda astusid nad lõpuks
nagu kaks vana roisku koduteel, Indrek ees, koer jalg-
jalalt tema kannul. Aga silm hakkas juba ümbrust sele­
tama, sest lumi andis valgust.
„ Ma juba kartsin, et oled kaela peale jõkke läind,“
ütles isa kodus.
„ Paljuke sealgi puudus selle saju ja pimedaga,“ vastas
Indrek.
„ Seda minagi,“ seletas isa, „sest jõgi on salakaval,
täna voog kinni, homme juba lahti, pole muud kui sulp-
82sata sisse. Aga sa pidid selle ajaga üsna kaugel ära käima.
Või puhkasid kusagil jalgu?“
„ Kogu aeg ühes Mullaga teel — aina plõõnisime kahe­
kesi,“ vastas Indrek.
„ K äisime vaatamas, kust tuleb jõe-
süvendamisega peale hakata.“
„ Sa räägid, nagu peaks keegi varssi labida selga vis­
kama ja kaevama minema,“ ütles isa.
„ K üllap tulevad ka labidad,“ kinnitas Indrek.
„Mõt­
lesin õige selle asjaga Oru Karla jutulegi minna.“
„ Sina võid ju minna, kui arvad,“ rääkis isa.
„ Sass
ei tee seda mitte. Ja mina ka ei läheks.“
„ Küll on see naljakas,“ ütles Indrek nüüd.
„Maadja
metsad on tundmatuseni muutunud, aga inimesed on endi­
seks jäänud.“
„ Inimesed ja koerad,“ ütles isa.
„Mäe oma käib endi­
selt Oru akende all kükitamas ja Oru oma Mäe õueväravas
või toa ees. Ja sa tee nendega, mis iganes tahad, nemad
oma pruuki ei jäta. Isegi soolaga laskmine ei aita, nagu
läheks koera kõht ainult siis lahti, kui üleaedne vihase
pilguga vaatab.“
„ A ga miks ta siis vaatab vihase pilguga?“ küsis
Indrek.
„ Vargamäel on ikka niisukesed naabrid olnd, ja ei
mina usu, et siia teistsuguseid kunagi tuleb,“ vastas isa.
„ A ga kui katsuksime ise teistsugused olla,“ lausus
Indrek.
„ Mis sest kasu oleks,“ rääkis isa üsna rahulikult. „ O led
aasta, oled kaks, katsud olla kolmandagi, viimaks saab
süda ometi täis, nagu Jeesusel Kristusel, kui ei leidnud
viigipuu otsast marju.
Sest võta või praegu: mina elan
üksinda saunas, ei tülita kedagi, ei puutu kellegisse. Pearu
elab ülal oma toas. Et tal jalad alt otsas on, siis ei saa ta
6*
83kodust kaugemale. Aga mis ta teeb: ta saadab oma poja­
poja sauna seina sisse märki laskma. Mõistad! Mina elan
saunas, tema laseb seina sisse märki, nagu oleks see ainuke
sein maailmas, kuhu võib märki lasta. Ja mina teda kee­
lata ei saa, sest see sein, kuhu ta laseb, on tema maa peal,
ja krunt, kus ta lastes seisab, on ka tema oma, nii et ta
võib teha, mis ta tahab, sest tal on õigus. Kui ma läksin
kord poissi keelama, ütles see: ma lasen oma seina sisse,
mis teil sellega, teisepere isa, tegemist. Ma võin selle seina
mahagi lõhkuda, kui tahan.
Mine saa inimesest aru: ta
ütleb sulle teisepere isa, aga ise sihib läbi seina sinu pihta,
nagu oleksid sa mõni täistopitud tedrekuju. Ütle nüüd ise,
poeg, kui koer näeb niisukest asja, kas ta kõht ei pea siis
lahti minema.“
„ Poiss teeb seda ehk rumalast peast,“ arvas Indrek.
„ Inimene ei tee teisele siinilmas midagi rumalast peast,”
seletas isa, „vaid aina suurest rõõmust, et võib teisele vää­
nata. Ma olen mõnikord seda mõisade ülevõtmisegi asja
vaadand ja mõelnd, et kas see ka pole pisut nagu sakstele
väänamiseks.”
„ Kuule, isa,” ütles Indrek siin vahele, nagu tahaks ta
vastu vaielda.
„ Pea, pea, poju,” rääkis isa omakorda Indrekut takis­
tades.
„ Las ma räägin. Oli nimelt nõnda, et kui hakati
siin maid jagama, siis tahtsid kõik saada. Kõik! Ja kui
said maad kätte, siis hakati neid ära sahkerdama. Oleks
ehk jällegi kõik sahkerdand, aga polnud ju niipalju võt­
jaid. Nii jäi mõnele saajale ikkagi maatükk kätte, hari
ise või lase teised harida. Ütle nüüd ise, mis maanälg see
niisuke on, mis ajab sahkerdama?“
„ Maa ei sattunud jagamisel õigesse kätte, ei muud mi­
dagi,” ütles Indrek.
84„ A ga siis ta pole tänapäevani õiges kätes,“ seletas isa,
„sest sahkerdamine käib ju edasi, nagu oleks maa mõni
paristamise kaup — kanamunad, vasikanahad, hobuse-
setukas või midagi niisukest. Alguses paristasid ainult
maad ennast, nüüd aga paristavad igasugu maalaenudega.
Inimene ei saa siinilmas muidu mitte raasukestki kuskilt,
aga kui sulle on kord maatükk heast-paremast pihku piste­
tud, siis topitakse raha veel tagant järele, hoia aga peo
lahti —
. tõsta lihtsalt kamaluga. Tead, Indrek, kui mina,
vanainimene, seda kõike näen ja kuulen, siis pole muud,
kui tahaks surra, sest mina ei saa ilmast enam põrmugi aru.
Aga kui ma natukese aja pärast tähele panen, et teisepere
koer tuleb nuuskides meie õueväravasse, ja kui meelde
turgatab, et teisepere Eedi käib sellesama seina sisse märki
laskmas, kus taga mina istun, —
ikka põmm ja põmm,
põmm ja põmm — , siis ma tahaks veel kaua elada, sest
ma tahaks kangesti näha, mis sest küll tuleb, kui koerad
elavad Vargamäel endiselt, aga inimestele jagatakse suured
varandused jumalamuidu kätte. Tahaks nimelt näha, kui
kaua see nõnda jagatakse ja mis siis tuleb, kui enam jagada
ei ole. Aga ma usun juba nüüd, mis siis tuleb.“
„ Mis nimelt, isa?“ küsis Indrek.
„ Jagatakse, jagatakse ja ühel ilusal päeval pole enam
jagada, sest kõik on otsas. Ning siis saavad kõigi hinged
täis, et miks enam ei ole. Sest inimene arvab ikka, kui on
täna, siis peab ka homme olema. Ja kas sa oskad öelda,
mis siis sünnib, kui homme tõesti enam kusagil midagi ei
ole? Tead, mina arvan, et meil lähevad saksad ükskord
jälle ausse, sest nemad oskavad ikka nõnda asja ajada, et
neil midagi on. Ja vaata, kui see aeg kätte jõuab, et meil
enam midagi ei ole ja sakstel on, siis lähevad meie inime­
sed, kes kangesti saada tahavad ja kusagilt enam ei saa,
85sakste juurde tagasi, et ehk saab sealt veel midagi. Just
seda ma tahakski näha, et kas koer läheb oma okse juurde
tagasi, nagu pühakiri ütleb.“
„ Isa, sina teed meie asjad ja inimesed hoopis hulluks,“
ütles Indrek.
„ Usu, poeg, kui ma ütlen, et ei mina neid hullemaks
tee. Aga kui ma näen, kuidas inimesed kõik läbi jõravad,
mis aga iganes kusagilt kätte saavad, siis pole minul muud
mõtet, kui et ei see nõnda küll kaua kesta või. Ja selle­
pärast polegi mul meie jõe puhastamiseks kuigi suurt loo­
tust: tuleb enne peenike pihku, kui Vargamäeni jõuavad.”
„Mis siis muud, kui peame kärmed olema,“ ütles
Indrek.
„ Jah, kes tüki tahab hambusse saada, see andku päk­
kadele valu, muidu jääb hiljaks,“ kiitis isa järele pool tõsi­
selt, pool pilkavalt.
Aga Indrek võttis ometi asja tõsiselt, sest tema ei ja­
ganud kõigiti isa arvamusi. Tem a lootis, et küllap leidub
ka raha Vargamäe jõe süvendamiseks, kui aga mehed ise
mehed on. Nõnda siis ei oodanud ta ainult seda, mis teeb
Sass, vaid hakkas ka ise tegutsema. Pealegi oli tal selleks
praegu küllalt mahti, sest abi, mida isa vajas mõrdu jõkke
viies või neid seal vaadates, nõudis vähe aega ja vaeva.
Indrek meisterdas endale haavalõmmudest suusad, mis
polnud küll kuigi suured asjad, aga ometi aitasid nad ta
igasugusest lumest ja hangest läbi. Esiteks luusis ta kodu­
mail ümber, mõnikord isegi püssiga, mille laenas pere
Oskarilt. Aga harva laskis ta, sest ta ei armastanud pauku.
Kord-korralt omandasid tema suusaretked ikka laiema
ulatuse, sest metsade, soode ja rabade talvine vaikus võlus.
Mõnikord, sattudes värskeile jänesejälile, ta hakkas arga
haavikuemandat heast-paremast muidu niisama taga ajama.
86Aga see ei pakkunud kuigi suurt lõbu, sest loomake keker-
das aina ringi, nagu oleks ta mõni õnnetu eksija. Teine­
kord kihutas ta lendutõusnud rabakanade järele, et vaa­
data, kas leiab nad uuesti üles.
Millalgi kuulis ta metsas kirikukellade löömist ja mõt­
lemata hakkas ta minema helina poole. Ta ei jätnud enne,
kui oli jõudnud kirikumõisa välja alla.
Kellad olid am­
mugi vaikinud, aga Indrekule näis, nagu oleks ta kogu aeg
kuulnud nende kumisevat kõma.
õige! Kirikukellad olid ise küll vaikinud, sest surnu
oli juba hauda lastud ja haud kinni aetud. Aga nende
helin jäi talvisesse õhku, pehmesse lumme, Indreku süda­
messe, kus oli olnud võib-olla lapsest saadik, oli olnud
isegi siis, kui Indrekul endal polnud sellest vähematki
aimu.
Oli silmapilke, kus Indrek läks kodunt kindla kavatsu­
sega vihistada suuskadel nende siniste saludeni, mis paist­
sid sealpool soid ja rabu, peaaegu nagu maailma lõpul.
Aga kui hakkas minema, teemoonaks tükk leibagi taskus,
siis sattus kuhugi lagendikule, mis keset metsa või padrikut
ja mis tundus äkki hirmus üksikuna ja mahajäetuna. Indrek
jäi seisatades vaatama, nagu peaks lagendikul midagi sün­
dima, aga seal polnud midagi peale puhta valge lume ja
imelise rahu ning vaikuse.
Suusad pöördusid nagu iseendast seniselt sõidusihilt
kõrvale, et teha ringi ümber lagendiku. Aga äkki Indrek
nägi mõned kuivanud männid ja siinsamas unustas ta oma
esialgse kavatsuse. Ta murdis kaks peenemat mändi maha,
lõikas vaiguseid laaste, korjas peeni samblasi oksi ja tegi
tule üles, mille ääres istus kaua aega, nagu tahaks ta olla
üksikule lumelagendikule seltsiks. Ja kui viimaks siit tõu­
87sis, ei jätkanud enam endist teed, vaid pöördus kodu poole
tagasi, nagu oleks ta kavatsus selles seisnudki.
Aga ometi sai ta oma rännakuil ka sinnamaale, kus
asusid need sinised metsad, mis paistsid Vargamäelt vaa­
dates silmapiiril. Õieti ei teadnud ta ju seda, sest lähedalt
polnud ükski mets sinine, aga ta uskus, et küllap ta oma
suusajälgi tegi sinimetsadessegi. See oli ükskord sajuse
ilmaga. Ta läks kodunt välja, et jõel mõrdu vaadata, aga
siis unustas selle, pöördus teist teed ja ajas lumele järele,
nagu peaks ta vaatama, kuhu see läheb. Ning ta nägi, et
lumi läheb ajades aina edasi, läheb isegi üle selle lagen­
diku, mille ääres Indrek oli lõkke paistel istunud, läheb
läbi padrikute, üle niitude ja karjamaade, üle aedade ja
kraavide, üle lohkude ja põndakute, üle aukude ja lau­
gaste, nii et Indrekul pole muud, kui kihutagu suuskadel
järele. Sest pole ühti, et tal pole täna leivatükki taskus,
sest lumi lendab ju ka ilma leivata.
Lumi lendab nagu
jumala linnuke taeva all, kuidas ei peaks temaga kaasa
lendama.
Aga Indrek ei jõudnudki sel päeval näha, kuhu lumi
ajades läheb. Metsadest said uuesti lagendikud, padriku­
test heinamaad, küngastest põllulapid, kuid lumi läks aina
edasi. Indrek jäi kuskil põlluaia all seisma ja pühkis otsa­
esiselt higi. Aga kui oli pühkinud, tundis, et on väsinud
ja tahab juua. Ta pidi peoga lund võtma ja suhu panema,
aga lükkas suusad selle asemel üle hange aiateivaste vahelt
läbi ning sõitis talu õue. Noor tüdruk võttis kaevust para­
jasti vett. Kui Indrek talt juua palus, küsis see, et ehk võõ­
ras tahab leigemat. Muidugi, kui on leigemat, siis leigemat.
Toas istus poolkurt ning poolpime vanamees ja lappis
käsikaudu pastlaid. Indrek istus talle ligi ja katsus juttu
ajada, küsides, kas neil ka on Vargamäe jõe ääres heina­
88maid. Aga ei, neil seal ei olnud, nemad tegid heina Võsa-
allikal.
„ See on ju ikka seesama jõgi, vanaisa,“ rääkis tüdruk
nüüd vahele, pakkudes Indrekule kruusiga kalja.
Aga ei, vanamees polnud sellega nõus ja jäi kindlaks,
et jõe nimi on Võsaallika, mitte Vargamäe. Indrek leppis
sellega ja küsis, kas ehk jõgi vihmaga üle ei aja. Muidugi,
miks mitte, kui vett palju. Aga kas ei peaks siis jõge sü­
vendama või õgvendama? Süvendama? Milleks? Et
vesi vähemaks jääks?
„Aga teda on viimastel aastatel
niikuinii liiga vähe,“ arvas vanamees.
„ Kui olid metsad
mõisniku käes, siis hoiti neid, aga nüüd käib laastamine
aastast aastasse.
Jagamine ja laastamine! Kardavad
vist, et mõisnikud hakkavad neid tagasi võtma, siis pole
muud kui maha. Nii et eks tule võta, leiad ainult paljad
kännastikud! Noh, ja tead, külamees, kui meil on ainult
kännastikud, ega siis enam vihmagi tule. Vihm armastab
metsa, sest piksel on pikasse puusse hea lüüa. Öeldakse,
et riik kuivatab mõnes kohas sood ära, sina, külamees,
tahad hakata jõge tühjaks laskma, aga mis meie vaestest
põldudest nõnda saab? Mis saab meie liivasössidest?
Taevavesi tuleb ju ainult sinna, kus on maavett ees.“
Selline oli vanamehe veendumus, kes lappis käsikaudu
iseoma või kellegi teise pastlaid. Ei aidanud mingisugused
seletused. Vastuväitele, et igal pool pole mitte põlluks
liivasöss, kostis vanamees, et las siis kuivatavad ja süven­
davad need, kel pole liivasöss. Aga kui Indrek hakkas
minema, ütles tüdruk, et vanaisa juttu ei maksa tähele
panna, sest temal on vanainimese jutt ja isa taob temale
ikka tulist rauda vastu — isa ja ka Robert. Nende arva­
mused eihakka ka küllkokku, aga vanaisale vaidlevad nad
m õlemad vastu.
89Nõnda oli selles talus: vanaisa oli isa vastu ja isa poja
vastu, kuid isa ja poeg olid üheskoos vanaisa vastu. Aga
neid talusid leidus vähe, kus olid asjalised vanaisa, isa ja
poeg. Enamasti vanaisa puudus. Sagedasti puudus ka
poeg, nii et oli ainult isa tütardega. Seal oli kõne lihtsam.
Kuskil leidus poeg emaga, seal oli veel kõige lihtsam, sest
poeg kui uuema aja inimene ütles kohe, et miks mitte!
Miks mitte hakata jõge puhastama, kui raha saab. Võib
ju ükskõik mis teha, kui antakse raha ainult selleks, mitte
aga mõneks muuks otstarbeks. Peaasi, peab raha vastu
võtma, kui pakutakse. Paljud on võtnud. Ega ta mööda
külge maha jookse.
Eriti, kui pole tarvis tagasi maksta.
Niisuguseid ja ka teissuguseid inimesi Indrek nägi ja
kuulis ümberringi, kui ta luusis mööda metsi ja astus vahete­
vahel kuhugi sisse kas jooma, jalgu puhkama või lihtsalt
asjast juttu tegema.
Pärast soode ja rabade üksilduses
kodu poole tulles oli tal ikka tundmus, nagu oleks ta käi­
nud savi sõtkumas — jutuajamisega nimelt. Peaaegu kel­
lelgi polnud esimeseks küsimuseks, mis kasu tema ise ette­
võttest saab, vaid mis saavad teised. Ning kui võis arvata,
et teiste tulu on ehk suurem kui temal, kõnelejal, siis vai­
bus huvi asja vastu — vaibus isegi siis, kui teised üldse tulu
said, mitte tema üksi. Oh jaa! Milleks siis mina, kui teis­
tel kasulikum! Las nemad teevad ja toimetavad! Mina
ootan, kuni minul kasulikum.
Nõnda pooldasid enamasti kõik ootamist, tahtsid näha,
mis asjast välja tuleb. Kui veab, eks siis löö sekka. Mui­
dugi, kui riik maksaks kõik, mis vaja, siis muidugi, sest mis
siis veel arutada, aga. . . Mingisuguse aga taha jäi ikka
kõik peatuma.
90VII.
Ometi saadi nädalate jooksul sinnamaale, et ühel selgel
ja säraval talvisel pühapäeval hakkas Vargamäe Eesperesse
kogunema mehi — noori, keskealisi ja ka vanu. Neid tuli
jalgsi ja hobusega, aga ei puudunud ka sellised, kes vihis-
tasid suuskadel, sall sõlmes ümber kaela.
Indrekule olid
paljud hoopis tundmatud, kas vaheajal tõusnud noorsugu
või uustulnukad.
Nähti siin Metsakandi ja Soovälja mehi, viimased ühes
saunikutega, nagu oleks ka neil põhjust Vargamäe jõe
süvendamiseks ja õgvendamiseks; ilmusid Ämmasoo, Võõ -
siku, Hundipalu ja Rava peremehed; tuli uus Kassiaru, et
kõik võiksid näha, kuidas seal lähevad mehed aina turru-
maks; saabus mehi kaugemailt küladestki ja üksikuist
metsataludest, mis kükitasid endiselt oma mäenukkidel; oli
tulnud isegi puhtvälimaa mehi, kes käisid Vargamäe mail
jõe ääres heina tegemas.
Isegi Oru Karla seisis, käed kasukataskus, Mäe õues
ja ajas kaugemalttulnud meestega juttu.
Aga ta püüdis
näo teha ja mõista anda, et tema on muidu niisama siin,
mitte päriselt. Tema pole tulnud asja ajama, vaid ainult
vaatama ja kuulama, mis teised teevad ja räägivad.
91Nõnda püüdis Karla oma üleaedse õues teeselda, kuhu
ta polnud oma jalga tõstnud mitmel-setmel aastal. Vana
Pearu tuli omal ajal purjus peagagi, et ei katkeks hoopis
tükkis igasugune vahekord „nuabrimehega“, aga poeg ei
tulnud ei purjus ega kainelt. Praegu seisis ta, nagu ei
mõtlekski sisse astuda, vaid siitsamast ümber pöörduda ja
koju tagasi minna. Ta ehk ootas Sassilt erilist kutset, aga
see ei pannud oma üleaedset nagu tähelegi. Temal oli
muudki toimetada ja askeldada.
Aitas sellestki, et ta
saatis Karlale kutse, ja sedagi tegi ta enam Indreku peale­
käimisel kui omal soovil.
Kutse viis Elli ja sellega Karla ajas lahkesti diplo­
maatlikku juttu. Ta ütles, et kui ta koosolekule tuleb, siis
mitte sellepärast, et Sass kutsub, vaid et Elli selle kutse
toob. Sassi kutse ei maksa Karla ees midagi, sest Sass
pole Vargamäe õige ega täielik peremees. Elli andku te­
male, Karlale, see otsekohesus ja avameelsus andeks, sest
Sass on ikkagi tema isa, kuid parata pole midagi, selline
on Karla õige arvamus. Ja tema ometi teab, mis on Varga­
mäe ja milline peab olema tema peremees. Mis aga puu­
tub Ellisse, siis on tema oma ema Mareti tütar, kellest
Karla on alati lugu pidanud, sest Maret on õndsa Krõõda
tütar ja Krõõt olnud kõige kuldsem inimene maailmas.
Isegi Vargamäel olnud siis kuldsed ajad, kui Krõõt veel
elanud. Seda Elli peaks vanalt Pearult, Karla isalt, kuulma,
millised kuldsed ajad olnud Vargamäel Krõõda eluajal.
Ei pahandust ega riidu, vaid õiged naaberlikud vahe­
korrad, nagu olema peab. Aga suri Krõõt, ja sestsaadik
on ka Vargamäe elu lörris.
Nüüd tuli Maret, aga temal
pole õiget meest, õiget Vargamäe peremeest. Ainult lap­
sed, kui need ükskord asjaliseks saavad, jah, kui lapsed
ükskord!...
92Aga Mäe Ellil polnud aega kuulata, mis siis tuleb või
on, kui ükskord lapsed ... Ta vabandas teispere isa ees
ja tõttas koju. See vaatas talle järele ja küsis pojalt, et
kas see ka tähele pannud, kui viisakas tütarlaps on teis­
pere Elli. Aga ei, Eedi tegi näo, nagu poleks ta seda ku­
nagi näinud ega ka sellest kuulnud. Ta vaatas kohtlaselt,
peaaegu lollakalt isale otsa, nagu ei mõistaks ta õieti, mis
see tahab.
Nõnda olid Mäe ja Oru vahelised asjad, kui Karla
seisis keset naabermehe õue ja pidas aru, kas astuda üle
ukseläve või mitte. Mõni seda teab, millega lugu oleks lõp­
penud, kui mitte Elli poleks seasööma-ämbriga mööda läi­
nud, oma siniste silmadega Karlale otsa vaadanud ning kü­
sinud, kas teispere isa ei tahagi sisse astuda. Oh jaa, miks
mitte, muidugi, kohmas Karla nüüd vastuseks ja astuski
varsti ühes kellegi teisega tuppa.
Mõlemad kambrid olid puupüsti rahvast täis ja et sinna
kõik ära ei mahtunud, siis oli madal rehetoauks lahti jäe­
tud, et ka need, kes seisavad ruumipuudusel toas, võiksid
läbi ukseaugu pisutki sellest kuulda ja näha, mis kambris
tehakse või kõneldakse.
Need olid samad ruumid, kus niipalju söödud ja joo­
dud, loetud ja lauldud, naerdud ja nutetud. Aga see kõik,
mis siin aastakümnete jooksul sündinud, oli kadunud,
unustatud isegi lähemate kaastegelaste ja kaaskannatajate
poolt, kui nad veel elavad. Suurem hulk neist oli läinud
juba seda teed, kust ei tule enam keegi tagasi, ja muutu­
nud järelejäänuile sama ükskõikseks, nagu need sündmu-
sedki, mis moodustasid ükskord nende maise elu.
Istus kambrinurgas kössivajunult veel vana Mäe And­
res, aga temast ei teinud peaaegu keegi enam välja. Ja ometi
on tema see, kes on ehitanud kord need hooned, askelda­
93nud siin aastakümned, nõudnud tõde ja õigust taga kodus
javäljas oma naabermehega. Tema on ka see, kes on
tähtsail elupööranguil siin ruumes lugenud ja laulnud, nii
et nutsid naised ja lapsed ning pühkisid silmi täied me­
hedki. Ainult Vihukse Anton jäi alati enne magama, kui
pisarad jõudsid silma tulla, nagu ta tänagi nohiseb sooja
müüri ääres, ilma et oleks jõudnud sõnakestki kuulda sel­
lest, millest siin mõeldakse kõnelda.
Eluhooned on jäänud, sest praegune peremees korjab
alles raha uute ehitamiseks, aga elu ise on läinud. Vana
elu on läinud ja tema asemele on uus tulnud, nii et elu­
hooned sörgivad elule järele. Sellepärast näevadki need
põlised seinad täna seda ebatavalist meestesumma ja kuu­
levad nende ebatavalist jutukõminat: Vargamäe jõe peab
ära puhastama, tema vee alla laskma! Aga kes on enne
siin kuulnud, et selleks oleks kokku tuldud aru pidama kas
või kaksi, kolmigi? Ei, sellest unistas ja rääkis siin ainult
vana Andres, kes istub nüüd vaiksena toanurgas, nagu ei
huvitaks asi teda enam kuigi palju.
Enne tuldi siin kokku, kui oli keegi matta, ristida, lau­
latada või kroonuteenistusse saata, ja siis olid ikka mehed
ja naised segi, lapsigi oli kaasa toodud, kes kilasid ja as­
keldasid vanade keskel. Aga nüüd on ainult mehed, nagu
oleksid naised ja lapsed Vargamäe mailt hoopis kadunud.
Ja keegi ei mõtlegi söömisest ega joomisest, nagu oleks
ka sellest tänapäev suurem puudus kui vanal õndsal ajal,
kus pikk pidulaud ägises leiva- ja saiaviilukate, lihaliudade,
süldikausside, koogitaldrikute ja mannapudrukuhjade all.
Et aga ei katkeks sootuks side mineviku ja oleviku mäles­
tuste ja elu tõelikkuse ja illusiooni vahel, selleks oli prae­
gune peremees muretsenud vähemalt õllekannu eest.
94Võib-olla poleks ta ise sellele mõttele tulnud, kuid et
Vargamäel pruuliti õlut ikka veel vana Andrese retsepti
järele, siis oli see jõulus tähendanud, et kui see suur päev
tõesti kord peaks tulema, kus mehed sõidavad kaugelt ja
lähedalt kokku aru pidama Vargamäe jõe pärast, siispeaks
neile meestele vähemalt janu juua andma. Selleks ots­
tarbeks siis jäetigi kõige suurem ankur tagavaraks ja seda
tehti lausa hea õnne peale, sest jõulus ei olnud veel keegi
kindel, kas asjast midagi välja tuleb või ei. Aga kuigi
paljuks varutud märjukesest ei piisanud, temast jätkus ai­
nult paariks januks igale mehele, nii rohkesti oli meesväge
kokku tulnud. See ei toonud ei laulu ega räuskavat kisa,
mis valitses vanal ajal kõigil koosviibimistel Vargamäe elu­
hoonetes.
Aga teine tuju pääses ometi meeste südameisse, kui
olid kord rüübanud vana Andrese pruulitud märjukest.
See andis nagu julgust ja lootust. Ja kui siis lõpuks Sass,
seistes eeskambri seina ääres nõnda, et tema oleks näha ka
neile, kes asetsesid tagakambris ja toas, ütles, et mehed ju
kõik teavad, milleks nad täna siia kokku tulnud, ja et selle­
pärast tema ei hakka vana asja kordama, vaid küsib ai­
nult, et kas nad siis ikka tahavad selle jõepuhastamisega
peale hakata või mitte, jah, kui Sass oli need sõnad kõigile
kuuldavalt kuidagi ära ütelnud, tõusis vana Andresel toolil
tundmus, nagu istuks ta jõululaupäeva õhtul kirikus, kuu­
laks õpetaja jutlust ja orelimängu ning näeks säravat
kuuske altari ees. Nõnda tundis tema.
Aga nooremad mehed ei kuulnud orelit ega jutlust, ei
näinud altarit ega jõulukuuske ja sellepärast arvasid ne­
mad, et asi pole sugugi veel nii selge, nagu Vargamäe pere­
mees arvab, mispärast tuleb tingimata selle üle läbi rää­
kida. Sest milleks siia siis kokku tuldud? Et aga võimalik
95-oleks läbirääkimisi pidada, selleks oli vaja juhatajat, kes
annaks sõna ja peaks pisutki korda.
Vargamäe Sass oleks tahtnud, et Indrek oleks võtnud
juhatamise enda kätte. Sedasama lootis ka vana Andres
teiste selja taga, sest siis oleks jäänud kõigil tundmus, et
asja algatajad, arendajad ja teostajad on Vargamäe me­
hed. Ometi kujunes asi hoopis teiseks. Sest kui mõnelt
poolt tuletati juhatajana meelde Indrekut, valitses Varga­
mäe eluhoonetes peaaegu vaikus, aga niipea kui nimetati
Kassiarut, kostis kõikjalt heakskiitev sumin. Nii siis asuski
juhatajaks Kassiaru ja ta tegi seda nõnda, nagu ei võikski
see teisiti olla. Sest tema oli juhatamisega harjunud maa­
konnavalitsuses, vallavolikogus, lauluseltsis, panga nõu­
kogus, tõukarja-ühingus ja muil ettevõtteil.
Kui Vargamäe eluhoonetele oli kokkutulnud hulk ma­
sendavalt suur, siis Kassiaru Nõmannile oli see ainult käpu­
täis inimesi, kellega võib talitada oma heaksarvamuse jä­
rele. Ja sellepärast ütles ta sissejuhatuseks kohe, et kokku
on tuldud küll Vargamäe jõe pärast, kuid rääkida võiks
siin ka muist asjust, näiteks kas või suurest Muulu soost ja
rabast, mille kuivatamine ei annaks mitte vähemale ini­
meste arvule tulu kui Vargamäe jõe süvendamine.
Mui­
dugi, tema, Kassiaru, ei taha oma arvamustega peale käia,
kuid tema räägib seda ainult hoiatuseks, et ei hakataks
tühja töö ja vaevaga peale, mis ei vii tema arvates prae­
gusel ajal kuhugi. Vargamäe jõe süvendamine on liiga
suur ja kulukas töö, kui et see ministeeriumis pooldamist
leiaks. Kassiaru võib seda oma kogemuste najal kinnitada,
sest temal on teatud suhted. Temal on kõikjal teatud suh­
ted ja sellepärast on temal need olud ja asjad selged. Ise­
asi Muulu soo kuivatamine, sest see ei nõua kuigi suurt
kulu. See ei nõua riigilt rohkem kui aga emakraavi kae­
96vamist, kõik muu võivad mehed teha igaüks omaette, nagu
kellelegi sobib. Kes tahab, juhtigu oma kraavid ema-
kraavi, kes ei taha, see ärgu tehku seda. Nii et igaüks oleks
täiesti vaba, kas üldse kraavi kaevata ja oma maad kui­
vatada või mitte.
„ Jõepuhastamisega aga, nagu siin seda
kavatsetakse, tuleb sundus kaela, pidagem seda meeles,
mehed,“ ütles Kassiaru hoiatavalt, peaaegu ähvardavalt.
„Sest kõige paremal korral riik annab teatud summa ja
meie peame muu muretsema, mis tööde läbiviimiseks ära
kulub. Asjatundjad teevad kava ja hindavad töö ära, aga
meie asjatundjad harilikult eksivad, nii et meile võib kaela
tulla palju suurem summa kui esialgselt arvatud. Palju,
palju suurem! Valitsus ju oma osa tagant järele ei suu­
renda, nii et, mis läheb üle eelarve, see kõik tuleb meie
kaela, lisaks sellele, mis võtsime enda peale eelarve järele.
Vaadake, niisugune oleks seisukord, kui ministeerium meid
kuulda võtaks. Aga mina ei arva, et ta võtab, ja siis pole
lähemal ajal loota teisegi kava, s. t. Muulu soo emakraavi
kaevamist läbi viia, sest te mõistate isegi, et mis näoga sa
lähed homme uue palvega, kui täna tulid umbes sama­
suguse pärast pika ninaga tagasi.“
Sellepärast Kassiaru pooldas mitte põhimõtteliselt,
vaid praktiliselt ja taktiliselt — neid sõnu ta toonitas eri­
liselt — Muulu raba kuivatamist. Muidugi, kõige otstarbe­
kohasem oleks teha mõlemad korraga — süvendada jõgi
ja kuivatada Muulu, aga maailmas ei sünni kõik asjad ots­
tarbekohasuse pärast, vaid et... sest et... kuna ju...
sellepärast siis... nii et...
Kassiaru rääkis ja rääkis, nagu oleks ta ainult selleks
juhatajakohale valitudki. Teatud mõttes oli tema tegu­
viis õigustatudki. Sest tema ise ei tahtnud ühegi teise ar­
vamust kuulda ja suurem hulk koosviibijaist kuulas ka pa­
7 Tõde ja õigus V
97rema meelega Kassiaru Nõmmanni kui ühtegi teist. Tema
pidi ometi teadma, mis ta ütleb, miks muidu istub ta igas
kasulikus ettevõttes ja sõidab sagedasti linnagi vahet kas
oma autoga või raudteevagunis, nagu teatud korral sobi­
vam. Ja nõnda oleks võinudki selline imelik asi juhtuda,
et inimesed tulevad kauge maa tagant kokku arutama
Vargamäe jõe süvendamise ja õgvendamise küsimust, aga
otsustavad siinsamas ministeeriumilt paluda Muulu soo
emakraavi kaevamist.
Toas ütles küll üks vanem mees, et Kassiaru tahtvat
hakata oma õuealust riigirahaga kuivatama, sest tema ren­
tinud ju suure pläraka Muulu rabast endale ning mõtlevat
selle päriseks osta, niipea kui tema kraavitamiskava läbi
läheks. Aga sellele hakkas Oru Karla, kes siinsamas sei­
sis, kohe vastu vaidlema, öeldes, et mis puutub see asjasse,
kes on rentnik, peaasi, kes omanik, see las kraavitab. Pea­
legi, kes takistab teisi, et ka nemad igaüks head plärakat
riigiraba rendile ei võta või et nad lõpuks neid plärakaid
päriseks ei osta? Igaüks võib seda. Kui aga teistel pole
ettevõtlikku vaimu, ainult Kassiarul, miks siis riik peaks
sellepärast oma raba kuivatamata jätma, liiatigi kus see ka­
sulik kõigile, ka Vargamäele, sest vesi täidab Muulu poolt
tõepoolest peale, see on kindel nagu. . . nagu. . .
Karlal ei tulnud äkki meelde, kui kindel see on. Al ­
guses mõtles ta ütelda: „ nagu aamen kirikus“, aga jättis
selle ütlemata, sest tema arvates pole ei aamen ega kirik
enam kuigi kindlad. Need olid ainult tema lapsepõlves
kindlad asjad, sest siis valitsesid saksad mõisas ja kirikus
ning venelased koolis ja kohtus. Siis oli kindel aeg ja
kindlad asjad. Nüüd on teisiti. Nüüd on kõikjal eestla­
sed ja Karla ei tea enam, mis on kindel. Mis on kindlam,
kas aamen kirikus või Kassiaru sõna Vargamäe Eespere
98kambris? Karlale näib, et Kassiaru oleks nagu kindlam
kui õpetaja kantslis. Ja sellepärast lõpetab ta viimaks oma
lause: see on kindel, nagu Kassiaru Nõmmann seda ütleb.
Ometi leidus ka neid, kes nii väga ei kahelnud asjade
kindluses, nagu tegi seda Oru Karla. Või kui kahtlesid,
siis kahtlesid lõpuni ja ütlesid, et ka Kassiaru Nõmmann
pole kindel, kuigi tal on rendil hea plärakas riigiraba,
istub panga-nõukogus, etendab laulu ja mängu, juhib
kontrollkarja ja teeb sadat asja, ainult oma talus talitavad
hommikust õhtuni võõrad inimesed — palgalised.
Uks neid, kes lõpuni kahtlesid, oli Vargamäe Indrek.
Sellepärast palus ta viimaks sõna, kui teisi kõnelejaid ei
ilmunud. Aga juhataja ei tundnud teda ära ja küsis, kust
mehi tema on, ning kui Indrek oma nime ütles, vaatas
Kassiaru teeseldud imestusega otsa ja ütles siis:
„ A h jaa! Mäletan, mäletan! Lugesin lehest. Teil
oli hiljuti linnas protsess.“
„ Kas see ka asjasse puutub?“ küsis Indrek vastu.
„ Mitte just,“ lausus Kassiaru muigavalt, „aga täna,
nagu ma näen, on siin koos ümberkaudsed maaomanikud,
kuid teie olete ju linnaelanik, niipalju kui mina tean.“
„ Mina olen siin sündinud ja kasvanud, sellepärast tun­
nen siit nurka ja olusid paremini kui paljud teised, iga­
tahes paremini kui teie, härra juhataja, sest mina olen siit-
nurga põline elanik, teie aga ainult uustulnuk.“
„See ei puutu sugugi asjasse,“ hüüdis Kassiaru vahele.
„Puutub!“ hüüdis Indrek vastu, „sest ka Vargamäe
Eespere praegune peremees on uustulnuk, kes ei tunne
hästi kohalikke olusid, ja sellepärast volitas ta minu enda
asemel seletusi andma. Sass, ehk oled nii hea ja ütled ju­
hatajale, et sa tõesti minu oled volitanud.“
7*
99Sassile tuli see volituseandmine sootuks ootamata.
Isegi koosolijad ühes juhatajaga panid tähele, et Sassile
tuli see hoopis ootamata. Ometi leidis Sass peagi, mis tal
teha: pöördus Kassiaru poole ja ütles sellele, et oleks jah
kõige parem, kui Indrek asjast räägiks, sest temap see kogu
ettevõtte algataja ja hing olevatki. Seda viimast Sass sele­
tas otse meelega, sest ta tahtis kõigile korraga ütelda, et kui
Vargamäe jõe puhastamise pärast on nii palju rahvast
kokku tulnud, siis pole see sündinud ei Kassiaru Nõm­
manni ega ka kellegi teise võhivõõra poolt, vaid et asja
eesotsas seisavad Vargamäe mehed ise. Sellepärast ärgu
räägitagu siin Muulu rabast, vaid ainult Vargamäe jõest.
Muulu raba pärast võidakse uus koosolek kokku kutsuda,
tehku seda Kassiaru või mõni teine.
Muidugi, kogu see pikk seletus mõlkus ainult Sassi
meeles ja teised ei saanud kunagi teada, et Vargamäe Ees­
pere peremees oma vigase jalaga nii südilt oli mõtelnud.
Sass isegi unustas varsti oma mõtted, ja kui Indrek pärast
neid kõigi kuuldes kordas, uskus ta, et tema polegi neid
mõtteid mõtelnud, vaid ainult Indrek. See aga ei vaielnud
Kassiaru Nõmmanni kavale otseteed vastu, vaid käsitles
seda kui täiendus-ettepanekut. Sest miks mitte kuivatada
ka Muulu raba, kui seda võiks teha ühes Vargamäe jõe
süvendamise ja õgvendamisega? Aga ei võivat kõne al­
lagi tulla arvamus, nagu võiks Muulu raba emakraav kui­
dagi lahendada Vargamäe jõe küsimust. Otse selle vastu!
Sest kui jõgi ei suuda praegugi oma vett ära tõmmata, nii
et ümberkaudsed maad aina soostuvad ja soostuvad, mis
sünniks veel siis, kui juhitakse ka Muulu laugaste vesi ühes
kaasamineva mudaga temasse? Ummistus aina kasvaks ja
soostumine võtaks uut hoogu. Luhaheina asemele ilmuks
varsti konnaosi. See protsess olevatki juba käimas (vahele-
100hüüe: õige!). Aga ega siis ometi selleks ole kokku tuldud,
et aru pidada, kuidas Vargamäe jõge kinni matta, temas
nii-ütelda vett paisutada. Mis aga sellesse puutuvat, nagu
võiks Muulu emakraav ministeeriumis kergemalt poole­
hoidu leida kui Vargamäe jõe süvendamine, siis olevat
lugu otse vastupidine, sest jõe süvendamisel ja õgvenda-
misel on palju üldisem ja ulatuslikum tähendus kui Muulu
kraavi kaevamisel, ja sellepärast võidavat just siin valitsuse
abi loota. Kui aga tahetakse, et asi rutemini ja kindlamalt
liiguks, siis peaksid need, kes ettevõttest kasu loodavad,
valmis olema teatava protsendi kulusid oma kanda võtma,
sest see tõendaks ministeeriumis kõige paremini, et kogu
tööd peetakse koha peal tähtsaks ja tulusaks, mis on iga­
tahes peaasi. Ja ärgu lastagu end enneaegu hirmutada
kuludega, mida veel kuskil pole olemas. Samuti ärgu
murtagu nii väga pead, kui palju üks või teine saab kasu.
Üks olgu igal mehel vankumata meeles: kõik saavad kasu.
Igaüks, kes täna palvekirjale alla kirjutab, võitleb üldise
asja eest, mitte ainult oma õuealuse pärast. Praegu piirab
jõeäärseid heinamaid pajurägu ja kasevõserik, aga kui vesi
jões paar jalgagi langeks, siis saaks võserikust tihnik, mil­
lest inimene läbi ei pääse. Ja kes oskab praegu arvata,
miliine väärtus sel tihnikul on tulevikus, kui meie metsade
lagastamist jätkatakse endise hooga? Viletsa hao asemel
võidakse ükskord lõigata saepakke, süvendage ainult jõge.
„ Muinasjutt,“ lausus juhataja siinkohal vahele.
„ See muinasjutt on sündinud lugu,“ vastas Indrek ja
jutustas, kuidas kakskümmend viis, kolmkümmend aastat
tagasi käinud õnnis vallakirjutaja ja veel õndsam köster
Vargamäe jõel vähki püüdmas; kuidas nad kahekesi vaiel­
nud isamaa-armastuse üle; kuidas kirjutaja südaööl käinud
jõepõhjas oma kalleid nattu otsimas ja sealt ilmatu suuredkännud leidnud; kuidas need kännud Vargamäe Andrese
ja Hundipalu Tiidu meeled siis ärevile ajanud ja kuidas
vana sauna Madis, siit-nurga põline elanik, rääkinud nagu
muinasjuttu sanglepalaanest, mis piiranud millalgi jõge;
kuidas just neist jõepõhja-kändudest tekkinudki tema isal
ja ristiisal mõte jõevee allalaskmisest, et tuleksid tagasi va­
nad muinasjutulised sanglepalaane-ajad.
„ Muidugi, tol korral mõte jäi ainult mõtteks,“ jätkas
Indrek, „sest meil polnud siis isandat, kes oleks vaevaks
võtnud meid liigvee vastu kaitsta. Aga nüüd on see isand
saabunud: meie ise oleme see vägev isand, sest riik — see
oleme nüüd meie.
Kes saab meid takistada, kui me mi­
dagi tõesti tahame? Kes saab meie palvele tähelepanu
keelata, kui seal all seisavad sajad, isegi tuhanded nimed?
Kes mõtlekski meile tähelepanu keelata, kui me talitame,
nagu tegid seda ükskord minu isa ja Hundipalu Tiit, olles
valmis ohvrit kandma isamaa-altarile? Sest ärgu ometi
ükski arvaku, et Tiit pani jõe ääres oma kivilahmakate alla
ainult kuuseoksad ja kadakad, vaid ka tükike oma isamaa­
armastusest — armastusest, mida ei mõõdetud ainult isik­
liku tuluga, sissetulekuga, saagiga, rahaga. See oli aeg,
kus inimesed laulsid isamaa-armastusest, mängisid isamaa­
armastusest, puhusid pasunat isamaa-armastusest, ohver­
dasid oma viimsed veeringud isamaa-armastusest. Pisut
sellest armastusest on meilegi tänapäev vaja, kui tahame
teostada seda, millest unistasid meie isad. Meil peab
olema pisut vana õndsa köstri verd, kes ütles kord öösi
tule ääres, et õige isamaa-armastus ja luule on see, kui
soode ja rabade asemele tekivad laaned, niidud ja
nurmed.“
Nüüd muutusid äkki kõik ruumid üldiseks jutupori-
naks, sest ükski ei tahtnud enam ainult kuulata, vaid ka ise
102midagi ütelda. Isegi Kassiaru ei leidnud enam endist tähele­
panu, kui ta ikka veel katsus rääkida Muulu raba ema-
kraavist. Ainult siis läksid meeste kõrvad uuesti kikki, kui
ta hakkas rääkima isamaa-armastusest — sest ka tema ole­
vat tuline isamaalane, nagu ta kinnitas, ja kui ta seletas, et
palja armastusega ei jõuta siinilmas kuigi kaugele, mille
tõenduseks olevat meie esivanemate isamaalised ettevõt-
tedki: need kõik varisenud haledalt kokku. Kuid temale
vastas Indrek siinsamas löögivalmilt:
„ Praegused ettevõtted
ei taha isamaa-armastusest
kuuldagi, aga miks siis need veel haledamini kokku vari­
sevad? Miks on meil varsti ainult virn protestitud veks­
leid?“
„ Meil puudub asjatundmine, nagu praegugi,” hüüdis
Kassiaru.
„ Õige!“ hüüdis Indrek vastu.
„ Meil puudub asja­
tundmine. Sest meil tükivad igal pool etteotsa mehed,
kes arvavad, et kuna neil on kõige suurem suu ja isu, siis
tunnevad nemad ka kõiki asju kõige paremini. Nõnda
nad siis etendavad näitemängu ja jalgpalli, sest nad arva­
vad, et üks mäng ta kõik; nad müütavad vana rauda ja
vanu maale, sest et mõlemad on vanad; nad hangeldavad
maaga, majadega ja kas või taevatähtedega, sest nad arva­
vad, et kõik on ühesugused kinnisvarad; nad juhivad
panku ja vürtspoode, sest ärid on ju mõlemad; nad kasva­
tavad kartuleid ja kaktusi, sest üks jumalavili ta kõik;
nad armastavad koeri ja kas või kirpe, sest üks kui teine
on koduloom; nad mängivad suurt osa pulliühingutes ja ka
iludusvõistlusi!, sest nad usuvad, et mõlemal pool on tege­
mist tõulise järeletuleva sooga; nad veaksid sisse kas või
rästikuid ning välja mädamune, kui aga kõliseks kuld, ve ­
niks hõbe ja krabiseks paber. Ja kui rästikud ning mäda­
103munad ei anna küllalt tulu, siis nõuavad nad riigiltisamaa­
likule ettevõttele toetust. Need on inimesed, kel puudub
armastus ja kohusetunne isegi oma laste ja laste ema vastu,
rahvast või isamaast hoopis rääkimata ...“
„ Aga me võitsime ju Vabadussõja!“karjus keegi noor­
mees läbi ukseaugu toast.
„ Siis elas meis meie isade vaim,“ vastas Indrek sellele.
Nüüd muutus kolm ruumi üldiseks karjumiseks. Käed
tõusid õhku ja tegid ebamääraseid liigutusi. Kassiaru ta­
gus rusikaga vastu lauda ja küsis, kas teda kui juhatajat
tahetakse kuulata või mitte. Muidugi taheti, aga see ei ta­
kistanud kedagi vahele hüüdmast, nii et endist korda ei
saadudki enam majja. Lõpuks ei jäänud muud üle, kui
asuti hääletama. Aga siin sündis uus segadus, sest Kassi­
aru tahtis kõigepealt Muulu raba küsimuse otsustada. Ai ­
nult suure müra ja käraga suudeti teda selles takistada.
Kui aga küsimus esitati, kas jõgi ja soo mõlemad või ai­
nult jõgi, siis oli silmapaistev enamus esimese teisendi
poolt. Nõnda siis pisteti mõlemad palvekirja.
Palvekirja kirjutamine — või õigem selle ümberkirju­
tamine ja teisendamine, sest Indrekul oli ta juba valmis,
ainult et seal puudus Muulu raba, —
ja nimede allapane-
mine nõudis hulk aega, liiatigi et viimasel toimingul pää­
sesid uuesti vaidlused valla. Tõusis nimelt küsimus, kes
peab või kes on õigustatud esimesena alla kirjutama?
Kassiaru Nõmmann arvas, et temal on see õilis õigus, sest
tema oli ju koosoleku juhataja.
Indrek raius sellele tuli­
selt vastu, seletades, et loomulikult las kirjutab see esime­
sena palvekirjale alla, kelle eestvõttel ja majas kogu asi
toimub. Pika sõnavahetuse järele kalduski enamus Ind­
reku poole ja nõnda tuli esimesena alla kirjutada praegusel
Vargamäe Eespere peremehel Sassil. Aga tema tegi seda
104peaaegu vastu tahtmist, sest ta kartis, et jumal teab, millise
silmuse ta endale sellega kaela paneb.
Mitmed koosolijaist ei kirjutanudki alla, sest neil puu­
dusid maatükid kas Vargamäe ümbruses või üldse. Nende
hulka kuulusid mõned saunamehed, kes olid tulnud muidu
niisama teiste nalja pealt vaatama, nagu nad ütlesid,
muude seas ka Vargamäe Indrek ja vana Andres, kes oli
kõik oma maad andnud väimehele või õieti oma tütre Ma-
reti pojale, kelle asemikuna kuni oma surmani pidi toi­
mima tema isa Sass.
Vana Andres, loovutanud oma õigused, arvas seekord,
et temal ei tule kunagi seda kahetseda. Ometi kahetses ta
täna, sest tema ise oleks tahtnud palvekirjale esimesena
alla kirjutada. Aga nüüd tuli nõnda, et ei kirjutanud ei
tema ega ka ükski tema poegadest või tütardest, vaid selle
asemel tegi seda võhivõõras veri Sassi käega. Pearu ise
ka ei kirjutanud, aga tema poolt tegi seda vähemalt poegki.
Andres oleks hea meelega näinud, et ka Oru Karla jätaks
alla kirjutamata. Kord nagu kalduski asi sinnapoole, sest
Kassiaru, kes polnud võinud esimesena kirjutada, hoidus
silmatorkavalt kõrvale ja Oru Karla seltsis temaga.
Kui
aga kõik olid laua ääres ära käinud, hüüti Kassiarule ja
Oru Karlale, et nüüd on kord nende käes. Mehed mõtle­
sid pisut, aga siis Kassiaru hakkas liikuma laua poole ja
tema kannul ka Karla. Pärale jõudnud, Kassiaru peremees
pöördus Oru Karla poole ja ütles, et torgaku siis pealegi
oma nimi alla, tema ise— ta ütles nimelt, et tema ise— kir­
jutab viimsena. Nõnda see siis sündiski. Ja vana Varga­
mäe Andres sai toolil kössitades üpris kurvaks ning ta kü­
sis südames oma jumalalt, millega on küll tema ja Hundi-
palu Tiidu sugu ja veri patustanud, et nendest täna polnud
ühtegi siin, kes oleks ühes teistega oma nime palvekirjale
105alla pannud. Nagu oleksid vana Pearu sõnad ometi täide
läinud, et nemad Tiiduga kasvatasid hobusevargaid või
nagu Tiit ütles — maavargaid, kohavargaid, sest Tiidult
ja Andreselt on nende talud läinud.
106VIII.
Vargamäe suurpäev ei andnud inimestele hingeliselt
neid tulemusi, mida nii mõnigi oli lootnud. Ta tõi isegi
teatud pettumuse. Oli kaua räägitud ja oodatud ning lõ­
puks polnud ometi midagi muud saavutatud, kui et pidi
endiselt pimesi edasi ootama ja lootma.
Vanal Andresel oli esialgu tundmus, et oleks ehk pa­
rem olnud, kui tema selle päevani poleks üldse elanud —
kui ta oleks surnud ühes Hundipalu Tiiduga. Kuigi siis
Vargamäe oleks läinud võhivõõraste kätte, nagu Hundi-
palugi, tema ise poleks seda oma silmaga näinud. Aga
nüüd ta peab elama võõrana võõral maal, kuigi see on
tema oma Vargamäe, mida ta ikka veel armastab.
Indrek ei jõudnud tükil ajal unustada Kassiaru sõnu ja
muiet meestesumma ees, et ah jaa! ta on Indreku kohta
lehest lugenud, sel olnud linnas mingisugune protsess. Mu­
jal igal pool oleks ta seda kergemini ära kannatanud kui
Vargamäe eluhoonetes, mis alles nii meenutasid möödunud
aegu ja olusid.
Aga ka Kassiaru Nõmmanni meeleolu polnud roosi­
line. Tema oli hoopis unustanud, et ta Indrekut sõnadega
riivanud, sest omateada oli ta ainult puhast tõtt kõnelnud.
107Õieti polnud ta temale tervet tõtt ütelnud, muidu oleks ta
pidanud protesti tõstma, et Indreku taoline mees üldse ki­
pub sõna võtma ausate ja korralikkude inimeste seas.
Kassiaru kahetseski tagantjärele, et ta seda polnud teinud,
sest siis poleks tal tarvitsenud kogu meeskonna ees kuulata
Indreku hiilivalt riivavaid pisteid ning näha tuttavate ja
sõprade näos pilkusid, millest võis järeldada, et nemad
peavad teda löödud meheks.
„ Sai kitli peale,“ irvitas keegi toas, kui Kassiaru sealt
läbi läks, ja ta oli kindel, et nende sõnade ja naeruga
mõeldi teda, Kassiarut. Aga oodaku nad! Kassiaru näi­
tab neile veel, kes saab kitli peale, tema istub ju alles
pangajuhatuses ja sealt ulatub ta käsi ja sõna kaugele.
Kassiaru on oma sügavamas hingepõhjas veendunud, et
temale on rasket ülekohut tehtud, pealegi täiesti ilma põh­
juseta, ja kel sellepärast naer peale kipub, selle paneb
Kassiaru nutma.
Ärgu tuldagu Kassiarule kõnelema vaeste isamaa­
armastusest. Kui keegi ei armasta varandust, kuis võib ta
siis isamaad armastada, sest ka isamaa on varandus, puht-
paljas varandus. Isamaa on tõelikult see põhikapital, milie
mõistlik inimene paneb protsente kandma. Kui neist prot­
sentidest kõigile ei jätku, siis pole süüdi üksikud oma saagi-
himuga, vaid selleks on lihtis põhjus: meie põhivarandus,
meie põhikapital, s. t. isamaa on liiga väike ja kehv, kui
et sest kõigile jätkuks. Kassiaru ei mõista kuidagi, milles
on tema siin süüdi. Tema armastab oma isamaad ja ka-
sustab teda, tehku teised sedasama, tee on vaba. Isamaa
on ju nagu naine: kui sa ütled, et sa teda armastad, siis
pead teda ka kasustama, muidu on sinu armujutt tühine.
Nõnda kaitses Kassiaru peremees ennast oma mõttes
Indreku arvatavate süüdistuste ja pistete vastu.
Ta kor­
108das oma kaitsekõnet ikka ja jälle uuesti ning aina teisen­
datud kujul, nagu kahtleks ta ise selle tões ja õiguses. Sa­
mal ajal haudus ta aga teatud plaani, mis tal oli tärganud
just Indreku sõnade ärritaval mõjul. Nimelt: kas ei peaks
kõigest väest kaasa aitama, et kogu kavatsus tõepoolest
teostuks, ja kas ei oleks kuidagi võimalik töid oma kätte
saada, olgu tervena või vähemalt teatud mõistlik osagi.
Nõnda võiks ta kõigile tegelikult tõendada, et pole sellest
küllalt, kui isamaad armastatakse, vaid oma armastuse
peab oskama ja suutma ka teoks muuta, sest armastus on
tegu. Kassiaru suudab ja oskab seda, kes ei usu, see tulgu
ja vaadaku.
Selles peitus Kassiaru peremehe lohutus. Aga Oru
Karla ei osanud end peaaegu millegagi lohutada. Sest kui
ta tuli sel selgel ja säraval talvisel pühapäeval koju ja ju­
tustas Pearule, mis naabertalus sündinud, ütles see:
„Poeg, Orul oleks pidand see sündima.“
„ Sedasama ütles mulle täna ka Kassiaru Nõmmann,“
vastas Karla.
„ Kassiaru tunneb rehnutti,“ kinnitas Pearu, „aga sina,
poeg, ei tunne.”
„ Tunnen, isa,“ vaidles Karla vastu.
„ Rehnutt oli mul
algusest peale selge, aga
„ Aga mis siis veel, kui rehnutt selge?“ küsis isa, kui
Karla peatus.
„ Ma ei uskund, et sest ülepea midagi tuleb,“ seletas
poeg.
„ A ga, näe, nemad uskusid ja lõid su üle,“ ütles Pearu.
„ K öntjalg lõi su üle, mu poeg.“
„Ei, isa, Köntjalg poleks midagi teind, kui Indrekut
poleks olnd,“ seletas Karla.
„ Sel on ju lõuad nagu kiriku­
õpetajal kantslis.“
109„ Seda minagi arvasin, et see on tema töö,“ lausus
Pearu nagu alistunult.
„ Sellest on linnas mees suand, aga
mina uskusin, et temast tuleb hobusevaras või mõni muu
suli ja karmansik. Usu, Karla, mina uskusin seda tõesti.
Aga mul oli sitt usk, nii et hakka viimaks veel vanas eas
seda usku vahetama. Sa reakisid kord, et ta tahtnud oma
naist tappa. . . “
„ Seda kuulda oli,“ ütles Karla.
„No pidi see aga vemmal olema, kui tast muidu jägu
ei suadud,“ arvas Pearu.
„ Indrekul on hea süda, ja kui
inimesel on hea süda, siis tast suab kergesti mõrtsukas. Ma
olen seda vanast Andresest märkind, sest ka tema ei ole
sitt mees. Ja tema oleks mu mitu korda elus maha löönd,
kui ta aga oleks mu kätte suand. Aga ei suand, sest minul
oli alati tema rehnutt selge. Õel inimene annab kitli peale,
aga hea inimene lööb su korra pealt maha, seda pead sa,
poeg, meeles pidama.
Sellepärast pea õieti rehnutti, kui
sa köntjalaga asju õiendad, ka tema on hea inimene.“
„Seda mu eitki ütleb,“ lausus Karla, „et jätku ma see
teisepere Sass rahule.“
„ A h siis eide plära pärast sa lasidki mehed Mäele
kokku minna?“ küsis Pearu, nagu oleks ta just seda ooda­
nudki, et Karla hakkaks oma naisest rääkima. Ja kui see
ei vastanud, jätkas ta: „Seda ma mõtlen ja peangi aru,
et mis rehnutt see niisuke minu pojal on: kogu ilm aetakse
nuabri poole kokku, aga tema vuatab pealt ja ei tee ühtigi.
Ah see on siis sinu eide tarkus! Nojah, kui eit pikutab
pükstes, siis tuat sörgib seelikus.“
„Ei, isa, minul on omad püksid ja eidel omad,“ katsus
Karla vastu vaielda.
„ Kulla poeg, majas on ainult ühed püksid ja need on
eide või tuadi jalas,“ rääkis Pearu.
„ Minu vanamooril
110püksa ei olnd ja, näe, Oru jäi võitjaks: Mäe Andres on
saunas ja peres kõnnib köntjalg. Pane tähele: mina sain
Andresest võitu ja temal ei aidand ei ta jumalasõna ega
suur ihuramm, aga sina lased lombakal omale jala taha
panna.“
„ Isa, ma ju ütlesin sulle, et see pole Sass, vaid Indrek,“
rääkis Karla.
„ Hea küll, et Indrek, mis siis sest,“ ütles Pearu.
„ Kas
siis te Kassiaruga kahekesi temast võitu ei suand?“
„ Sa oleks pidand kuulma, kuidas ta Kassiarule punk­
tid ette pani, nii et see ei osand mimm ega memm öelda,“
seletas Karla.
„ Enne oleks pidand tegema,“ ajas Pearu oma.
„Oleks
pidand tegema nõnda, et mehed oleks tulnd kokku kas.
või vallamajasse, kui mitte mujale, ja sinna Indrek poleks
suand, sest tema pole ju muaomanik. Mis on linna-
untsakatel muameeste seltsis tegemist või reakimist?“
„Tema tegi enda kohe Sassi vollmahimeheks, kui
Kassiaru katsus talle pulka lõugu pista,“ seletas Karla.
„ Muidugi, mis tal oma kodus viga mängida!“ venitas
Pearu.
„ A ga minul, armas poeg, on kahju, et ma näen,
kuidas Oru hakkab Mäele alla jääma.
Oru jääb Mäe
päkaaluseks, selleks jääb ta. Sest, vuata, Karla, mis see
aitab, et sina oled terve ja tema vigane, kui Mäe on Orust
üle.
See on hullem, kui et mees on mehest üle.
Mees
sureb, aga koht jääb, see ei sure. Seda rehnutti Andres
tundis. Tema verd oleks Orule vaja ...“
„ Isa, sa hakkad vanaks jääma,“ ütles Karla nüüd.
„Sa
ei mõtle enam, mis sa räägid. Kui Andres seda kõike nii
hästi tundis, miks tal siis poega peremeheks ei ole?“
„ See on hoopis teine rehnutt,“ vastas Pearu. „ Andrese
poeg elab linnas, aga kui tuleb korraks Vargamäele, siis
11lpistab endale vöö vahele sinu, pistab kange Kassiaru Nõm-
manni, pistab terve Kõrvenurga ja, kui mina oleks noor,
siis pistaks vist ka minu. Niisuke on Andrese poeg, kui ta
tuleb korraks koju käima. See on, mis mu vana hinge ja
südant sööb. Sest vuata, poeg: teie hakkate kord seda
jõge puhastama, kuhu kogu ilm on kand risu.
Kõik on
kand — peremehed, sulased, saunamehed, vabadikud ja
karjapoisid. Ja küll sa näed, te puhastate ometi selle jõe
ära, nii et rohi ja mets hakkab kasvama. Ja kasvab lausa
kõigi silma all. Aga kui sa näed ja kui näevad seda sinu
lapsed, näevad võeradki inimesed, mis te siis kõik ütlete?
Eks ole siis kõigil keelel või mõttes: seda on vana Mäe
Andrese poeg teind. See on Andrese, minu vana viha­
mehe poja töö. Tema võttis asja üles, tema ajas mehed
kokku, tema pani nad tööle. Vuata, poeg, kui ma nõnda
mõtlen, siis ma arvangi, et Orule oleks vana Andrese verd,
talle oleks õndsa Krõeda verd vaja — Eessuke olgu te­
maga, hallelooja! Sest mis on minu lapsed teind? Mis
oled sina, mu poeg, teind? Joosepile ma keelasin oma
vänge vihamehe esimest tütart, aga see on tema endale,
ta lastele ja tervele majale õnnistust tuond, seda olen ma
märkind. Sedasama õnnistust oleks ka Orule vaja. Viha­
mehe veri toob Orule õnnistust, sest see on kange veri.“
„ A ga minu poiss ei märka Mäe Eliit,“ ütles Karla.
„ Poiss on alles noor,“ ütles Pearu nagu lohutavalt.
„ Isa, ma kardan, minu poisile ei aita aastad,“ rääkis
Karla lootusetult.
„ Jäksi tal ju on, ehk tuleb viimaks ka nutti,“ arvas
Pearu. ..Krutskid on tal juba juurde tulnd.“
„ Mis aitavad tema krutskid,“ ütles Karla ja lõi käega.
Mõlemad vaikisid tükk aega. Siis ütles Pearu:
112„ Sul peaks olema noor naine, kes kannaks veel lapsi
ilmale.“
„ Seda aru olen isegi pidand,“ vastas Karla.
„ Noh, siis on see õige rehnutt, kui mõlemad ühte ja
sedasama,“ rääkis Pearu.
„O lgu kas või võeras naine,
aga olgu noor. Mehel peab olema noor naine. Sest vana
naine on hullem kui vana õunapuu. Õunapuule lööd nae-
lagi sisse, mis ulatab südameni, ja ta hakkab uuesti vilja
kandma, aga mis teed vana naisega? Mis paneb selle
vilja kandma? Ei miski.“
„ Jah, isegi raudnael ei pane teda vilja kandma,“ kiitis
Karla isale järele.
„ Muidugi mitte,“ kinnitas Pearu, „löö või ots süda­
messe, nagu õunapuule. Nii et peab olema noor. ja kange
verega.
Sest mis aitab paljas noorus, kui pole kangust.
Vargamäele on kangust vaja, muidu siin ei saa.
Mäe
Sassil on kangust ja sellepärast ei tee vigane jalg ühtigi, teeb
ta veel kangemaks.
Tõsi jutt! Kui inimesel on mõni
viga, siis see viga teeb ta palju kangemaks, seda olen mina
oma elus tähele pand. V aata meie poissigi. Sest pole
ühti, et tal on pea haige, rammu on tal juba praegu mehe
eest, nagu oleks pea jäks kehasse läind. Ainult kui teaks,
kas tal veri on terve. Sest kui tal oleks veri terve ...“
„ Tohtrid ütlesid küll, et terve, sest et viga tuli pärast,
mitte emaihus,“ seletas Karla.
„ Tohter on nagu kaval mustlaseeit, tema kuulutab
ikka head, et inimene rõõmsama meelega annaks. Ütleb
haigele, et homme tõuseb sängist, aga võta näpust! Homme
tuuakse puusärk koju. Tohtreid ma ei usu. Aga kui suaks
katsuda, nii et prooviks, siis oleks selge ilma tohtrita. Kui
näeks, mis laps see on, mis ta suab. Ja kui see oleks terve
8 Tõde ja õigus V
113verega ning poeg, siis jätaks Oru temale, poisi pojale, nagu
Andres andis Mäe Mareti pojale. Niipeaks tegema.“
„ Aga kui laps ei ole terve verega, mis siis?“ küsis
Karla.
„ Siis on meil kaks niisukest kaelas.“
„ Poeg, sul ei ole rehnutti peas,“ ütles vana Pearu.
„Sest kui laps ei ole terve verega, siis me teame, et poisi
veri on tõesti haige ning meie ütleme, et asi meisse ei
puutu ja et meie ei tea. Küsigu poisilt. Aga mis nad temalt
küsivad, kui tema veri on haige! Las küsivad! Ega tema
ole ometi mingi otsaline, kui tema veri on haige. Mitte
kui midagi nad talle ei tee. Ei tehtud Mäe Indrekule, ei
tehta ka meie poisile. Nõnda saaks kindla otsa peale.“
„ Küll on see minu asi õige hulluks läind,“ ohkas Karla.
„ Hakka ise oma last kas või kurja peale õpetama. Sest
ega siis tema heaga kellegi ligi pease.“
„ Ä ’ä ütle ühtigi, küllap peaseb heagagi,“ vastas Pearu.
„ Aga kulu võib see tublisti teha.“
„ Isa, mina ei usu, et sellest tembust kunagi asja saaks,“
ütles Karla otsustavalt.
„ Noh, kui ei sua sellest, siis suab ehk teisest,“ arvas
Pearu.
„ Misukesest teisest?“ küsis Karla peaaegu kohkunult,
et mis see isa oma vanas peas suurest igavusest veel on
välja haudunud.
„ Sellest, mu pojuke, et laps oleks sinu, aga isaks hak­
kaks poiss,“ rääkis Pearu.
„ See ongi see päris rehnutt,
teine on muidu niisama. Teine on ainult reakida, aga see
on teha, sest see on seadsam — sinu veri on ju terve. Oru
saaks nõnda õige pärija, õige peremehe, kel õige nimi.“
„ Ja mina peaks veel vanas eas oma eite petma hakka­
ma?“küsisKarla.
114„ V õib-olla petma, võib-olla mitte, ma ei tea,“ ütles
Pearu.
„ A ga kas õigem on oma vana isa Orut petta,
mis? Ma andsin Oru ju selleks sulle, et sina annad ta oma
pojale edasi. Kus on su poeg? Pean ma tõesti surres
nägema, et Orul pole õiget pärijat? Eedist ei saa ju pere­
meest, milleks temale siis koht? Kui temast ei saa ka lapse
isa, milleks temale siis pärandus? Kuule, poeg, kõigil on
ehk kergem, kui petad oma eite, eidelgi on kergem.“
„ lsa, sa ajad nüüd hullu juttu,“ ütles Karla.
Pearu hakkas kavalasti naerma ja rääkis:
„ Ajangi ehk tõepoolest hullu juttu.
Aga testamenti
võin siiski muuta, kui tahan, selleks olen veel küllalt noor.“
„ Isa, sa lähed lausa päise päeva ajal lolliks!“ hüüdis
Karla nüüd hirmunult.
„ Mis su meeled täna korraga nii
segi on ajanud? Kas ikka see Mäe asi või?“
„ Ei, poju, minu meeled on selged, aga sinul pole täit
aru peas. Sina usud, et vana Pearu võib rahus surra, kui
Orul pole õiget pärijat. Aga tema ei sure nõnda ülepea
mitte, jääbki elama. Haud ei võta teda vastu. Tema ise
hakkab oma pojale pärijaks.“
„ Isa, kallis isa, mis sinuga täna on?“ küsis Karla mu­
relikult.
„ Ma tahan Orule pärijat, õiget peremeest,“ vastas
Pearu.
„ Seda olen ma mõelnd ja arutand juba sest ajast
suadik, kus sa tõid poisi linnast koju.
Ma olen oodand.
Aga nüüd ei taha enam, tänasest peale ei taha. Mina ta­
han surema hakata, sest vuata, poeg, see tänane asi seal
Mäel on mu eluhimu kustutand. Mina ei taha näha ega
kuulda, kuidas ilm hakkab reakima Mäest ja tema rahvast,
mitte aga Orust, kuidas ilm läheb Orust mööda, nagu teda
poleks olemaski. Minust, Pearust, vanast mullast, võib ta
mööda minna, sest mina ise olen möödas, aga Orust mitte.
8*
115sest Oru elab alles, Oru on priske ja noor. Aga sina küsid
minult, kas sa pead veel vanas eas oma eite petma hakka­
ma! Sina sead oma ahtra eide viljaka Oru kõrvale, nagu
ta polekski surelik inimene.
Ei, poeg, sinu eit on juba
praegu surnud. Kui ta elab, siis andku poeg, andku Orule
õige pärija. Sina ise oled ka surnud mees, kui su ihus pole
enam õigeid pärijaid. Pean siis mina, vana muld, hakkama
Orule pärijat muretsema? Pean ma hakkama naist võtma,
pulmi pidama? Kes tuleb isameheks, kui Oru Pearu sõi­
dab kosja? Oru Pearule ei tule keegi isameheks, kõik
arvavad, et tal pole täit aru peas.
Oma poegki arvab.
Arvavad, et tal pole täit aru olnudki. Aga Oru Pearul oli
rohkem kui täis aru, tal oli kahe mehe aru, nagu kuradil,
kes suab kahe mehe vastu. Pearul on ikka veel rohkem
kui täis aru, aga vastu ei sua ta enam kellegile. Ei sua,
sest ta on vana. Ta ei sua enam naisegi vastu ja sellepärast
ta enam ei pulmita. Aga naisi tulemas oleks. Oo, naisi
oleks! Naisi on ikka tulemas, sest naine mõtleb, kui ei sua
oma mees vastu, siis suab mõni teine. Suab võeras! Naine
ei karda pettust, nagu minu poeg Karla.
Naine mõtleb
ainult: suaks Oru kätte, suaks Orule pärija! Nõnda mõt­
leb naine, kui läheb võera mehega. Sest võeralt saab naine
lapse, oma mehelt lapsele nime, õige nime. Nõnda teeks
naine, kui ta tuleks Oru Pearule. Ja Pearu ütleks: see on
tema laps.
Pearu näitaks, et kui ta ei sua enam meeste
vastu, siis naise vöö jäksaks ta ikka veel lahti teha. Seda
näitaks ta, kui ta võtab lapse omaks. Ning see naine ar­
mastaks teda, armastaks selle võera lapse pärast, armas­
taks ja ootaks minu surma.
Jah, kui naisel oleks laps
käes, siis ootaks ta Pearu surma. Aga teisedki ootavad,
ootavad ja ütlevad: on sel, raipel, aga visa hing! Andres
läks sauna, et kellegil poleks vaja tema surma oodata,
116läks teiste tülist ära. Aga kuhu lähen mina? Kuhu läheb
Pearu?“
„ Isa, ära räägi patujuttu,“ sõitles teda Karla.
„ Sinu
surma pole keegi oodand.“
„ Nüüd hakkavad ootama, sinagi, poeg, hakkad,“ vas­
tas Pearu.
„ Ootavad, sest miks nõuan Orule pärijat, miks
reagin naisevõtmisest, miks reagin testamendist, miks rea-
gin Andrese ja Krõeda verest. Sina, poeg, ütled — Elli!
Sa ütled, et meie poiss ei näe, kui kena ja viisakas tütarlaps
on Mäe Elli. Kes reagib Ellist? Orul pole ju meest kas­
vamas, kes peastaks kord selle tüdruku vöö, Orul pole, ega
tulegi! Mina reagin Joosepi esimesest või teisest pojast,
see on see Andrese ja õndsa Krõeda veri. Et kui sinul
pole õiget pärijat ja kui see ei tulegi, sest sina ise ei taha
seda iseenda, oma laste või eide pärast, ja et kui siis teeks
nõnda, et Oru pärijaks oleks teine Joosepi poeg, muidugi
peale sind, pärast sinu surma või ka enne seda, kui sina
ise seda tahad ja nõnda arvad. Seda olen mina mõelnd.
Nõnda tuleks meie vahmiil ja Andrese ning Krõeda kange
veri, sest Liisi oli nende esimene laps. Siis põlnd veel min­
git vistart Mäe ja Oru vahel, nii et Liisi veri jäi vaenust
rikkumata, nagu oli rikkumata Joosepigi veri, sellepärast
pidigi neist kahest kirikualtari ees puar suama. Seda olen
mina siin oma apluagri tagakambris välja tuhteerind. Rik­
kumata veri, seda oleks Orule vaja, siis ehk jätaks teise­
pere koergi oma kükitamise meie akna all.“
„ Sina, isa, tahaks siis minu pärandusest ilma jätta?“
küsis Karla üsna asjalikult, ilma et oleks põrmugi arves­
tanud Pearu tundlikuks muutunud tooni.
„ Ei, poeg, ma ei taha seda,“ vastas Pearu ka pisut
kainemalt.
„ Kui ma seda oleks taht, siis poleks ma üldse
117reakima hakand. Aga ma reagin, et oleks sul õige pärija,
kellest suaks õige peremees ...“
„ Kas siis Orul ei või koduväi peremeheks olla nagu
Mäelgi?“ küsis Karla.
„ Aga kust mina tean, kes kord Oru koduväiks suab.
Mäel on köntjalg, kust sina niisukese võtad? Kust sa võ­
tad niisukse, et tal oleks midagi, mis teeb vere kõvaks,
meele kangeks? Sassil on vigane jalg, mis on Oru kodu­
väil?“
„ Isa, kui sa vigast otsid, siis on meie poiss Orule pa­
ras,“ ütles Karla nüüd.
„ Poeg, sa ei tunne rehnutti,“ rääkis Pearu nagu lootu­
setult.
„ Haige pea teeb vere pahaks, aga haige jalg kan­
geks ja kõvaks, ning kui oli juba enne kange ja kõva, siis
veel kangemaks ja kõvemaks. See on nagu õunapuuga,
mis läheb pookimisega paremaks. Nõnda on lugu. Viga
on inimesel õnneasi, hea viga nimelt. Sellepärast ära tule
oma poisiga, sest temal on sitt viga küljes. Nagu oleks
sõnnikuvankri assiots healt õunapuult lahmaka koort pealt
ära viind. Sinu poisil polnd õnne. Hea küll, et püstoli-
raip lõhkes, aga miks siis kohe pähe? Oleks võind ainult
teise silma. Minu isal oli kord ühesilmaga ruun, aga see
oli nii pagana kange loom, et peaaegu nagu täkk, märadki
inkusid, kui läks ligi, sest et tahtis nuusutada.
Mõistad,
poeg, ise ruun, aga tahab nuusutada, nii kange verega. Siis
ei suand keegi aru, mis see on, aga nüüd ütlen ma: ei mi­
dagi muud, kui ühe silmaga, pime silm tegi vere kangeks,
nii et ruunast sai peaaegu täkk. Sest küll märad tunnevad,
kas on sugugi täku verd või ei ole. Aga sinu poiss ei tunne
ise midagi ega tunne ka tüdrukud, Mäe Ellist reakimata.
Sinu poisil nagu polekski poisi verd. Ja sellepärast tema
vanaisa, see vana Oru Pearu ütlebki, et mis pärija või pere­
118mees tema on. Uut on vaja. Aga sina ei taha, ütled, et
peab eite petma ja seda sina ei taha. Noh, kui ei taha, üt­
len mina, eks siis las tuleb Joosepi poeg. Ja ma ütlen
veelgi: see oleks see kõikse parem. Sinu eidele see mui­
dugi ei meeldi, aga siis tehku nii, et sul poleks tarvis petta
ja et ometi oleks pärija. Mõistad, poeg, seda võib pettu­
sega, aga võib ka kokkuleppimisega, nii et sina ja eit oleks
ühes nõus. Sest ega see ole ometi abielurikkumine, kui
kohale tahetakse õiget pärijat, kohale ja iseendale. Nii et
teie peaks kahekesi aru pidama, kuidas see seadsam on.
Aga kui eit ei taha aru pidada, tahab ehk lahutada, nüüd,
reagitakse, olla see kangesti moodis ja passilik, jah, kui
eit tahab ehk seda, siis ma ei tea, siis on ehk petmine pa­
rem, Orule muidugi, sest et pole varanduse jaotust. Nii
et sellest kõigest võid sa, kallis Karla, näha, kuidas sinu
vana isa armastab sind ja Vargamäe Orut. Aga kui sina
armastad ainult oma eite ja ei mitte Vargamäe Orut, siis
ei ole sina veart, et sinu sugu ta päriseks suaks. Siis las
tulla Joosepi poeg, kes toob Orule minu ja mu vänge
nuabrimehe, minu kange vihamehe Mäe Andrese ja tema
õndsa esimese naise, selle Mäe põhiema vere, kelle nime,
oh poeg, ei pea sa ilma asjata suhu võtma, sest Issand ei
jäta seda nuhtlemata, kes tema nime kurjasti pruugib, hal-
lelooja, uamen! . .
Vana Pearu hakkas lõpuks rääkima peaaegu prohveti
viisil, aga Karla ei pannud seda tähele, sest tema südant
hakkas vaevama suur mure iseenda, oma eide ja kõige
enam oma soo pärast. Mis peab sest kõigest saama, kui
isa lõpuks ometi muudab testamendi, et anda Oru Joosepi
pojale? Mõne silmapilguga püüdis ta mõista keerdkäigud,
mille arutamiseks isa oma vanas peas oli tarvitanud võib­
119olla aastaid, ja ilma et oleks jõudnud õieti mingile kind­
lale otsusele, ütles ta viimaks:
„ Isa, kui õige sina katsuks minu eidega neist asjust
rääkida.“
„ Miks siis mina?“ küsis Pearu.
„Need on eide ja
tuadi asjad, naise ja mehe asjad, sest nemad on üks liha,
ja need asjad puuduvad nende liha.“
„ Isa, sina räägid sellest nagu vanainimene, mitte kui
mees,“ seletas Karla.
„ Vanainimene võib rääkida, sest
pole ühti. Kui sa olid noor, siis rääkisid purjus peaga,
nüüd räägid vanainimese peaga, nõnda mõtlen ma.“
„Karla, selle jutuga oled sa oma isa õige poeg,“ ütles
Pearu nüüd peaaegu rõõmsalt.
„ Just nii see elus ongi, et
kui inimene on noor, siis reagib ta purjus peaga, ja kui ta
on vana, siis reagib ta vana peaga, muidu pannakse talle
seda pahaks. Lapsele lüüakse suu peale, kui tema leiva-
lops muidu kinni ei seisa, aga purjus inimese ja vana suud
ei sule keegi, neid kuulatakse. Hea küll, ma võtan selle
asja oma kätte. Sina oled siis süüst lahti, võid öelda, et ei
sina tea sest õhkagi, mis mina, vanainimene, oma arus
haun, mis rehnutti ma pean.“
Aga kui isa oli sellega nõus, mis Karla temalt soovi­
nud, hakkas see kohe seda kahetsema. Võib-olla oleks
targem olnud isale seda mitte ütelda, siis oleks asi ehk pi­
sutki veel peatuma jäänud, aga nüüd hakkab ta liikuma.
Võib-olla tulevad isal äkki need mõtted sellepärast, et ta
tunneb oma surma lähedust, siis oleks kõige targem olnud,
kui oleks kõigiti katsunud asja viivitada. Vanad inimesed
surevad ikka enamasti kevadel ja sügisel, ehk ongi lähe­
nev kevade isal viimseks. Sellised mõtted vilasid Karla
peas, kui ta ütles:
120„ Isa, kas sa ei kannataks selle asjaga pisut? Kas sa ei
ootaks kevadeni, kui hakkavad välised tööd, siis oleks
nagu pisut lahedam, pole järjest toas nii ninapidi koos,
pole vaja aina teineteisele otsa vahtida. Oled rääkind ja
oled kuuland ning lähed kevadise tuule kätte, kus lahe­
dam, olgugi süda raske sees. Ja eit ei pääse ühtepuhku
kallale, saab natukenegi hinge tagasi tõmmata. Sinul oleks
ka rohkem aega, rohkem mahti, kui jääd eidega kahekesi
koju.“
Karla rääkis, ilma et isegi õieti teadis, millest. Tal oli
ainult üks asi meeles: isa peab takistama, asja peab viivi­
tama. Pearu kuulas teda vanainimese kannatlikkusega.
Viimaks ütles ta:
„ Poeg, su püksid hakkavad tusti sõeluma! Oru ajab
sulle hirmu peale! Aga hea küll, ma ootan kevadeni. Ma
ootan, et sa näeks, kuis ma sind armastan. Aga kui sa
ehk loodad, et ma hakkan varsti surema, nii et sa suad mi­
nust ilusasti lahti, siis sa eksid, poeg. Vanal Pearul ei tule
enne surma, kui Oru asjad juttis, seda pea meeles. Ja mis
ma veel tahtsin öelda: et kui sa ehk minu surma ootad ja
sellepärast kevadet soovid, siis — mis on suurem patt, kas
eite petta, et pärijat suada, või oma vana isa surma oodata/
Seda tahtsin sulle, poeg, enne veel südame peale panna,
kui ma jään kevadet ootama.“
Need olid rasked sõnad, Karla tundis, et olid, aga
ometi oli tal hea meel, et asi on kevadeni edasi lükatud.
121IX.
Kestsid päikesepaistesed talvised päevad ja tuhande-
tähised ööd. Lõunaajal tilkusid juba päikesepoolsed
katuseräästad, nii et veest sai kuke juua. Õhtupoole kas­
vasid tilgete asemele pikad, halkjad ja läbipaistvad puri­
kad, alt peened, pealt jämedad, nagu oleksid nad eriline
tõug heledaid porgandeid, mis juurduvad õhus. Aga kui
juhtus mõni harilikust soojem ja vaiksem päev, siis lange­
sid need heledad õhukasvud üksteise järele ülalt alla ja pu­
runesid maas heleda kõlinaga.
Nõnda oli nende iga. Aga Vargamäel ei pannud seda
keegi tähele, sest nõnda oli sündinud siin juba enne And­
rese ja õndsa Krõõda tulekut, sündis kogu nende eluaeg,
sünnib tänapäev ja sünnib ka tulevikus, kui on ammu
möödunud praegune inimpõlv. Ka Indrek polnud seda
varemalt tähele pannud, aga nüüd pani. Ta isegi ei tea,
miks talle äkki puutusid silma jääpurikad, need kevadise
päikese treitud looduse mängukannid. Nad puutusid
silma, kuis nad heast-paremast ühel ilusal päeval ilmusid,
paisusid, kasvasid ja siis niisama heast-paremast langedes
purunesid. Nad armastasid inimeste eluhoonete lähedust,
armastasid nagu inimese endagi lähedust, aga siis kargasid
122nad äkki ülalt alla ja said otsa, nagu poleks neil inimestest
sooja ega külma. Miks nõnda? Milleks see kõik? Kas
muidu ei saa?
Ei, Vargamäel päike muidu ei saanud, kui pidi keva­
del katuseräästasse jääpurikad treima ja nad pärast ise
ülalt alla puruks pilduma. Nõnda oli päikesega Varga­
mäel. Aga Indrek mõtles, et mis hakkab vaene päikene
siis peale, kui ükskord võib-olla Vargamäel enam pole ini­
mest ega tema eluhooneid, kuhu küll riputab ta siis oma
jääpurikad, et neid pärast puruks pilduda? Võib-olla
päike ei treigi siis enam purikaid? Võib-olla on päike siis
vana ja ei armasta enam mängida? Kui kaob inimene, siis
kaob ka purikas, mis? Kui kaob inimene, siis kaob ka
katuseräästas, kuhu istutada purikaid. Päike, kallis, kui
armastad oma purikaid, siis pead ka inimest armastama,
sest tema valmistab purikate tarvis katuseräästaid!
Nõnda Indrek kõneles kirgavalt heleda päikesega, kui
mõtles jääpurikaist saunaräästas, kõneles endamisi ja vihis-
tas suuskadel mööda sädelevat lumelagendikku, kuhu oli
oma jälgi teinud ainult mõni metsloom või -lind. Silmad
kippusid kustuma valguse küllusest ja eredusest, kogu
keha joobus temast luudeni ja üdini.
Kauged metsasalud koorusid pikkamisi oma ähmasest,
peaaegu hallist talverüüst ja tõmbasid enestele ümber kord-
korralt aina sinendavamad kevadevärvid, nagu püüaksid
nad võistelda taevaga, mille serva nad kandsid. Noores
kuusetihnikus oli keskpäeval juba tunda mingit erilist värs­
ket lõhna. Rebane lamas ühel päeval paksu põõsa ääres
nii pikk kui ta oli, jalad ette ja taha välja sirutatud, saba
luuana lumel, ning ta oli päikesesoojusest nii joobunud, et
Indrek sattus talle mõnesammulisse lähedusse, enne kui ta
oma uimast virgus ning maast kargas. Jänes ei mallanud
123enam päeval magada, vaid kekerdas mööda põõsavahesid,
nagu hakkaks ta juba teise jänese jälgi ajama, tema lõhna
haistma.
Rabakana lösutas esimesel lumest vabanenud
kulututiga mättatipul ja ta laskis inimese juba palju lähe­
male kui kuu aega tagasi. Ühel päeval Indrek kuulis va­
rese kraaksumist ja pisut hiljem häälitses talvike noore
kuuse ladval. Aga siis pöördusid ilmad tuulele ja sajule
ja kevadest polnud enam märkigi tunda.
Mäe Sass hakkas palke maha võtma, sest tal oli kavat­
sus uusi eluhooneid ehitada, mitte küll tuleval suvel, aga
võib-olla järgneval või selle järgmisel. V ana Andres
hoiatas teda, üteldes, et milleks palgid nii vara valmis teha,
lähevad käes mädanema, kui jõuab nad seina panna. Aga
Sass vastas äiapapale:
„ Ma tegin omal ajal surnutegi eluhooned ikka kuivast
puust, milleks siis elavatele hakata ehitama toorest.“
Ja nõnda ta siis jätkaski kuuskede ja mändide maha­
laskmist, kuigi õieti ei teadnud, millal võib nad seina panna.
Tema tahtis lasta nad ära pinnata ja siis katuse alla virna
laduda, kus vihmavesi ei pääseks nende pragudesse nõr­
guma. Osa mõeldud katusealusest oligi tal juba valmis,
puuduva osa tahtis juurde ehitada.
Kuna Indrek tüdines
lausa luusimisest, siis läks ta lõpuks ilma kutsumata Sassile
ja Oskarile appi puid pulgestama: hakkas seal saeotsa
kinni või võttis kirve ja puhastas palke okstest.
„ Kas on veel meeles, et hea kirves ei kannata kuiva
kuuseoksa?“ küsis Indrekult vana Andres, kes ka oli tul­
nud nooremate nalja pealt vaatama. Sest puude maha­
laskmisega sai mõnikord tõepoolest nalja, kuigi see nali
võis väga hädaohtlikult ja kurvalt lõppeda.
Mõtled ja
sead nõnda, et puu peaks langema sinna, aga tema pime­
loom langeb hoopis teisele poole või teisiti, kui inimene
124tahab. Selles ongi kogu nali. Ainult vaata ette, et sa ise
alla ei jää.
„ K üllap on!“ hüüdis Indrek isale vastu.
„Agakuiei
kannata tera, siis kannatab silm ometi.“
„See muidugi,“ möönas Andres.
Ja jälle pole muud kuulda kui aga sae sihkat-sahkat,
sihkat-sahkat, kirvesilma klips-klops, kilks-kolks, kirve­
tera nätsked hammustused või hele kõlin ning oksarisu
põlemispragin. Põletamist toimetab vana Andres ja teeb
seda peaaegu vastumeelselt. Tema arvates ei peaks üldse
midagi metsas põletama, nagu tahetaks jumalailma kütta,
vaid ka kõige peenema risu ja rägu peaks koju viima ning
ahju ajama, kust temast saaks sooja inimene, mitte jumal.
Sest jumal ei vaja meie kütet, tema kütab ise oma ahju,
kuumutab päikese kerist. Nõnda arvab vana Andres. Aga
Sass arvab vastupidiselt, Vargamäe pole metsast nii lage,
et peaks kütteks tarvitama peent puru. Oksad küll, seda
muidugi, aga risu tulle, sest ussipesa ei hakka keegi koju
vedama.
Ja nõnda siis põletabki vana Andres, kuid mitte nii
väga sellepärast, et ta seda tegema peab, vaid et ta ise mi­
dagi teha tahab. Okkaline oksapuru langeb särinal sütele
ja kargab natukese aja pärast praksudes põlema. Valge
suits tõuseb taeva poole, kust tuuleõhk katsub teda maa­
pinna lähemale suruda, mahalangenud puudessegi haju­
tada, mis mattuvad ühes saagivate ja raiuvate meestega
nagu paksu udulinikusse. Nõnda saavad ka nemad osa
magusalt lõhnavast kuuseoksa-suitsust, mis imbub kõikjale
—
riietesse, juustesse, kogu kehasse, nagu oleksid nad lä­
hedalt sugulased nende karuste hiiglastega, keda nad mees-
mehelt jalust rabavad ja pärast okstest puhastavad. Õhtul
viivad nad selle lõhna enestega kojugi kaasa, nagu peaksid
125ka Vargamäe vanade eluhoonete palgid haistma, et värske
puu on saabumas, mis astub varsti nende asemele varjama
inimest tuulte, sadude, külma ja muu kurja eest.
Vahetevahel vana Andres istub tule äärde kännu otsa
ja otsib piibu ning tubakakoti välja. Seda teeb ta viimasel
ajal kord-korralt ikka harvemini, sest tubakas pole enam
kosutuseks ega rahustuseks, vaid muutub päev-päevalt ikka
rohkem nuhtluseks. Tubakas läheb kangeks, tubakas lä­
heb hirmus kangeks, nii et kui mõnegi korra oled piibust
tõmmanud, siis kohe luksumine käes.
Kui see juhtus esimest korda, vana Andres pidas tõsi­
selt aru, et mis hull selle tubaka arusse on läinud, et ta luk­
suma ajab. Enne ta pole seda tempu teinud. Ja Andres
võttis lehttubakat, mille ta ise kasvatanud ja „kunskoppi
moorinud“, nii et ta oleks hea ja suupärane. T a võttis
neid pikki pruune lehti, mis kasvavad pikkade, punaõieliste
varte otsas ja on määratud „havanna“ sigarite tegemiseks,
nagu ta seda kindlasti teab. Sest selle tubaka esimesed
seemned sai ta vanalt parunihärralt, kes andes ütles, et see
on see puhthavanna, mida parun isegi suitsetab. Ainult
seda vana parun ei teadnud, kuidas seda tubakat „moo­
rida“, et tast saaks see päris havanna. Apteeker ja tohter
ka ei teadnud, Andres küsis, kui ta käisviimast korda Mari
pärast nende juures. Nemad tundsid inimese rohtu, aga
tubaka rohtu mitte. V aat’ seda kuulsat tubakat Andres
panigi nüüd piipu ja katsus suitsetada, et kas ka tema ajab
luksuma. Ja tule jumal appi — ka tema ajas! Esiteks ei
ajanud, aga pärast hakkas ajama.
Andres mõtles kaua asja üle järele: mõtles maast, kus
tubakas kasvanud; mõtles sõnnikust, millega maad väeta-
nud; mõtles tubaka kuivatamisest ja tema „moorimisest“;
mõtles seemneist, millest ta tubaka kasvatanud. Aga ai­
126nult ühest asjast ei mõtelnud ta alguses mitte, nimelt: kõik
on hea ja õige, mis tubakasse puutub, ainult Andres ise
pole enam õige — Andres hakkab vanaks jääma. Aastad
olid temalt palju rõõmusid ja lõbusid võtnud, nüüd läks
ka tubakas, mis oli peaaegu viimne. Jäi järele veel paljas
elu ja olemine ning lohutuseks teadmine, et tema isaga oli
ükskord niisamuti sündinud: ta lahkus siitilmast, kui kõik
lõbud ja rõõmud olid ta maha jätnud.
Õhtul ei saanud vana Andres muidu, kui pidi Indrekule
ütlema:
„ M õtle ometi, minu silmad peavad seda veel nägema,
et Vargamäel raiutakse uute eluhoonete tarvis palke. Kui
mina praegusi hooneid ehitasin, siis tegin ma omateada
nad nii hästi ja nii suurte akendega, et minu eaks pidi aita­
ma. Nemad pidid minu matma, mitte mina neid.“
„Ega seda veel sellepärast tea, kes kumma matab,“
arvas Indrek, „või need vanad hooned kohe maha kis­
takse, niipea kui uued valmis saavad.”
„ Noh, kui pere asub uue katuse alla, siis mina kolin
kohe alt saunast üles vana hoonesse,“ ütles Andres ja lisas,
natukese aja pärast: „Sinna tahaks ma surra. Sinna­
samasse, kus surid Krõõt ja M ari.“
Indrek ei lausunud seepeale midagi. Ka isa vaikis,
nagu ootaks ta. Lõpuks jätkas:
„Küll on inimese elu imelik! Teed ja ründad, kogud
ja korjad, ja kui ootad surma, siis istud võera ulu all ning
sinu oma kodus elavad peaaegu võerad inimesed, kes raiu­
vad sinu kasvatatud metsa uuteks eluhooneteks. Ei minu
vanainimese mõistus aru saa, miks jumal selle küll nõnda
on seadnud. Kui sina, Indrek, oleks võind näha, mis mu
süda täna sees ütles, kui nad neid kuuska maha lasid, ra ­
ginal üksteisest mööda, mürinal teineteise otsa. Mina mä­
127letan, kui need kuused olid alles rehavarre jämedused.
Minu silma all on nad suureks kasvand. Mina tegin neile
aiagi ümber, et loomad oma terava sõrgadega ja sead oma
ninaga ei saaks nende juuri rikkuda või mulla alt välja
ajada. Nõnda nad kasvasid tänini minu silma all. Veel
hiljuti ütlesin ma neile: kuusekesed, teil on veel aega kas­
vada, minul aeg minna.
Aga neid ei ole enam ja mina
olen alles siin. Ma täna hakkasin meelega seal oksi põle­
tama, et saan niigi palju oma kuuskedest. Saan ninaalusegi
kord soojaks ja magusa suitsuhaisu riietesse.“
„Isa, kas sul hea meel ei ole, et me just sinu kasva­
tatud puid maha võtame?“ küsis Indrek.
„ Mina ar­
van, et kui mina oleksin inimestele midagi niisukest muret­
senud, nagu see kuusik seal, siis mina oleksin oma eluga
väga rahul.“
„ Mina olen ju ka rahul,“ vastas Andres, „aga meele
teeb nukraks ometi. Ei tahaks viimaseks siiailma jääda.
Tükk tüki järele kaob või heidetakse kõrvale kõik see, mis
oli minu elu sisu.
Minust endast on ammugi paljas vari
järele jäänd, varjuks saab päev-päevalt ka mu elu. Aga
surm ei tule.“
„ Isa, kui surm ei tule, siis pole tal veel aeg tulla,“ lohu­
tas Indrek.
„ Laseme enne Vargamäe jões vee alla, hak­
kame siis surma ootama.“
„ Jah, poeg, selleks tahaks ma küll veel elada,“ oli
Andres nõus.
„No näed, isa, ilmas leidub ikka midagi, milleks mak­
sab elada,“ kinnitas Indrek.
„ A ga elus läheb ikka teisiti, kui sa tahad või mõtled,“
rääkis Andres vaikselt ja rahulikult, nagu tuletaks ta üsna
ükskõikseid asju meelde.
„ Minu elus on see küll nõnda
olnd. Mõtlesin, et Andresest saab kord Vargamäel pere­
128mees, aga peremeheks on Sass, see lombak, keda üleaedne
sõimab köntjalaks. Sass ei tulnd mul kunagi meelde, et
temast peaks saama minu järeltulija. Puusärgitegija, kihel­
konna kirstumees, see on Vargamäel peremeheks.“
„ O led sa siis Sassiga nii õnnetu, isa?“ küsis Indrek.
„ Ei, poeg, ma poleks kunagi uskund, et temast saab
sihuke mees,“ vastas Andres.
„Ja Maret, see on minu
kõige parema südamega tütar, sel on õndsa Krõõda süda.
Aga ega siis see pole see, mis ma tahtsin.“
„ On ehk hea, et inimene ei saa kõike, mis ta tahab,“
arvas Indrek.
„ Seda muidugi,“ oli Andres nõus.
„ Sinust tahtsin ma
kirikuõpetajat saada, või kui mitte seda, siis advokaati
ometi, aga nüüd juba hakkan uskuma, et ongi parem, et si­
nust pole ei ühte ega teist saand. Sest ega kirikuõpetaja
poleks ometi tulnd meestele Vargamäe jõest jutlust pi­
dama. Aga näe, sina pidasid ja see aitas, Kassiaru siblis
pärast seda nagu kukk kapukates. Kuulus ja kange Kassi­
aru, see Oru Karla sõber, nõuandja ja eestkostja. Ja kui
sa oleks saand advokaadiks, ega sa siis oleks enam minu
vanainimese juurde siia suitsusauna tulnd silku sütel küp­
setama või kartuleid tulisest tuhast otsima. Ei, siis ma
oleks praegu siin sama üksinda nagu minevalgi talvel. Aga
nüüd oled mulle seltsiks. Ma olen tähele pand, et vana­
inimene tahab samuti teiste seltsi nagu lapski, sest inime­
sest saab vanas eas uuesti laps. Piipugi, raibet, ei kannata
teine enam! Piipu ega viina! Oru Pearu ei või, nagu
kuulda, enam sugugi viina võtta, läheb kohe lolliks, aga
mina ei või piipu tõmmata, hakkan luksuma. Nii me
elame, sest hinged on sees. Ja sina, Indrek, tulid minu
juurde. Aga sind ma ootasin kõige vähem. Ülepea ei
oodand. Nõnda on elus. Ootad, ei tule, ei oota, tuleb.
9 Tõde ja õigus V
129See jõevee allalaskminegi, jõe puhastamine, ega ma sedagi
enam oodand ega mõelnd, ja vaata, nüüd see ehk just tu­
lebki. Ja tead, Indrek, mis ma veel ootasin, mina ja Ma­
ret ka. meie mõlemad?“
Isa vaikis, et kas Indrek vastab midagi, ja jätkas siis
endisest veel vaiksemalt ja rahulikumalt:
„ Meie ootasime sinu surma. M aret otsis lehest surma-
kuulutustki, et ehk pannakse sinna, kui see juhtub. Tema
ütles nimelt, et tuleb see vabasurm, nagu leht kirjutab.
Aga mina olen aina mõelnd, et kas inimese surm on vaba
või ei ole, ja olen oma aruga otsustand, et ei ole. Tapa
ise, lase teist tappa või sure, nagu inimesed ikka surevad,
ikka ei ole vaba. Mina arvan, et kui inimene pistab käe
iseoma elu külge, siis keegi sunnib teda, keegi ajab, nii et
ta peab minema.“
„ A ga kes siis?“ küsis Indrek.
„ Inimesed ütlevad, et vanakuri, aga mina olen mõelnd
ja otsustand, et kuis siis tema seda võib ja saab, kui on ju­
mal taevas ja Jeesus Kristus siinilmas? Kuis tema võib
oma käe pista inimese elu külge, kui inimene on lunastud,
pestud Talle veres? Ei, tema ei või seda mitte. Ja ei või
ka olla, et vanakuri tuleks jumala käsul, sest milleks hak­
kab jumal kuradit käskima, kui tal on omal inglid. Nii et
see peab ikka jumal ise olema, kes ajab inimest seda te­
gema. Sest kui inime on niisuke, nagu mõni inime on, et
temast enam midagiloota ei ole, head nimelt ei ole, milleks
siis niisuke inime veel peaks elama? Ja jumal näeb seda,
kui inimene on niisuke, ning siis ta ütlebki oma inglile, mine
ja vaata, et see asi oleks lõpetud. Ja siis ingel tuleb ja
seisab selle inimese selja taga, seisab alati, seisab öösel ja
päeval, hommikul ja õhtul. See inime küll ei näe teda,
aga ta tunneb oma südames, et ingel seisab ja ootab. Noh,
130ja kui kaua siis surelik inimene jaksab sellele vastu pidada,
et ingel alati ootab? Ei kuigi kaua! Nõnda see lõpp siis
tulebki, sest et jumal on nõnda otsustand.“
„A ga nõnda see ei võiju olla, isa,“ katsus Indrek vastu
vaielda.
„Hea küll, kui inimene tapab enda ise. Aga
mis siis, kui tapab teine, tapab röövel?“
„ Ka siis on see jumala tahtmine: selle inimese päevad
on loetud,“ vastas isa.
„ A ga mõnikord üks tapab teise kogemata,“ seletas
Indrek.
„N ägin kord linnas, kuidas tütarlaps jäi veoauto
alla ja sai silmapilkselt surma. Miks olid tema päevad loe­
tud? Kas temast polnud ka enam midagi head loota?“
„Ega tema päevad polnudki loetud,“ vastas isa.
„ Tema surma jumal saatis autojuhi pärast, selle päevad
on varssi loetud, ingel on juba teel tema selja taha, et ha­
kata seal seisma, kuni on lõpp käes. Laps oli hea, laps
oli süütu ja tema oleks eluajaks heaks jäänd, jumal tea­
dis seda, sellepärast polnud vaja, et ta nii kaua kõnniks
siin ajalikus elus. Aga autojuht, sellega oli jumala juures
halb asi, sellepärast saadeti talle viimane hoiatus — süüta
lapse surm. Tema ise ütleb, et kogemata, inimesed tun­
nistavad, et kogemata, kohus otsustab, et kogemata, aga
ei mitte, vaid jumala ingel seisis autojuhi selja taga ja
nõnda sündis see. Jumal tahtis seda.
Ja nagu oleks Indrek selle seletusega rahuldatud, ta ei
esitanud enam uusi küsimusi. Sellepärast võis isa rahuli­
kult jätkata:
„Sinugi asi on nõnda, olen mina mõelnd. Sinu naine
oli hea, kui sina läksid teda tapma. . . “
„ Isa, ma palun!” hüüdis Indrek ja kargas järilt püsti.
„ Ei, ei, poeg, luba, et ma sulle ütlen, kuidas mina
seda arvan.
Mina ei saa muidu sinuga ühe katuse all
9*
131elada ja ühest riistast juua, kui pean seda sulle ütlema.
Kuula ilusasti mind ära, sest võib-olla seisab jumala ingel
ka minu selja taga, kui ma seda sulle ütlen.“
Indreku näos kiskusid lihased otse kramplikult kokku.
Ta tegi kätega mingeid saamatult kobavaid liigutusi, pöö ­
ras ja väänas pisut oma kehagi, nagu tahaks ta ära minna,
aga jäi ometi paigale ja istus uuesti järile. See sündinud,
isa hakkas uuesti rääkima.
„ Jah, mina olen kõige selle aja mõelnd ja arutand ja
ei ole muud otsust teind, kui et sinu naine oli hea. Sest
oleks ta olnd halb, siis oleks jumal oma ingli läkitand
tema selja taha.
Aga ta ei läkitand. Jumala ingel tuli
sinu selja taha ja nõnda sündis see. Muidugi, kohus tegi
õieti, kui ta sind ei nuhelnd ega karistand, sest mis võib
ajalik inimene jumala tahtmise vastu. Aga ma olen oma
südames aru pidand, et mis asi see küll võiks olla, et ju­
mal sind nõnda taga kiusab? On see sinu kurjuse või hea­
duse pärast? Sest ühte kiusab jumal headusest, teist kur­
jusest. Kui oled liiga hea, siis jumal saab kadedaks, et
inimene tahab temast parem olla, ja nõnda siis tulebki
kõik. Tuleb kurjus, et ole hea, eks katsu veel hea olla.
Siiski võib-olla kurjus tuleb selleks, et inimene oleks veel
palju parem kui ta on, sest kui inimene on kurja teind, siis
katsub ta ikka seda heaga tasuda. Vahel mõtlen ma, et ju­
mala ingel ei seisagi sinu selja taga sinu enda, vaid minu
pärast, seisab kadund sauna Jussi pärast, seisab sinu ema
Mari pärast, seisab terve Vargamäe elu pärast, nagu ta
on olnd. Sellepärast sa ehk selle jutlusegi ülal toas pida­
sid, et nad hakkaks Vargamäe jõge puhastama.
Jumal
on valind sind oma tööriistaks sinu vanemate patu pärast,
sest neile annab ta andeks, aga sinule, nende lapsele,
mitte.“
132„ Isa,“ pöördus Indrek nüüd vana Andrese poole, kui
see ikka enam ja enam langes jumala tahtmise imelikesse
keerdkäikudesse, „ükskord rääkisid sa hoopis teisiti. Mä ­
letad, kui tulid, Antsu surnukeha reel, ja kui me siis pä­
rast kahekesi seisime tallis hobuste juures, sul oli veel piht-
kasukas seljas.
Minul on see nii selgesti meeles, nagu
oleks see alles eile olnud.“
„ Jah, Indrek, see oleks nagu alles eile olnd, kui sa
seda nõnda ütled,“ kordas isa.
„ A ga sest ajast saadik
olen ma oma jumala ja Õnnistegijaga juba ammugi lep-
pind. Siis ma arvasin, et jumal teeb mulle ülekohut, et ta
teeb mulle verist ülekohut ja et tema poeg pole kunagi
ilma ega inimesi lunastand. Sest siis ma mõtlesin ainult
iseennast, mõtlesin oma õigust. Aga kui tuli sõda ja kui
ma lugesin, mis sündis ka teiste inimeste õigusega, siis ma
küsisin: mis see siis nüüd on? mis lugu on ülepea inimese
õigusega? mis lugu on jumala endagi õigusega inimese
juures maa peal, kui kõik kutsuvad teda vastastikku appi
tapma? Ons jumalast saanud mõrtsukas? Peab jumal
minema iseenda vastu sõtta? Sest vaata, poeg, kui ju­
mal läheks meie poolt ja läheks ka sakste poolt — ja ju­
mal võib seda, sest ta on igal pool — kui ta nõnda lä­
heks, siis saaks ta ju iseendaga silm silma vastu kokku.
Eks ole nõnda? Kas sa ei ütleks mulle, mis sünnib juma­
laga, kui ta saab nõnda iseendaga silm silma vastu kokku?
Kui mina nõnda siin asemeäärel istuks ja näeks, et mina
istun iseenda kõrval, siis mina teaks, et minu surmatund
on ligi. Mina teaks, et minu kõrval istub see, kes peab
elama sealpool hauda edasi, kui mind enam ei ole. Aga
kas jumal on ka surelik, et ta läheks hauda ja elaks pärast
edasi? Ei, poeg, jumal on vaim, teda ei saa hauda panna.
Aga kuis ta siis läheb iseendaga sõtta, kui teda ei saa hauda
133panna? Mis õigus see on, et inime seda nõuab ja pa­
lub? Vaata, Indrek, seda õigust polegi, inimene ainult
usub, et on kusagil niisuke õigus. Inimene teeb seda selle­
pärast, et tal oleks hea näpuga jumalale näidata ja öelda:
näe. jumalgi tappis jumala, miks siis inimene ei või inimest
tappa.
Selleks mõtleski inime niisukese õiguse välja, et
kutsuda jumalat jumala enda vastu. Kui mina tol korral
Antsuga koju tulin ja sinule hobuste kuuldes jumalast ja
tema pojast nõnda rääkisin, öeldes, et mingu nad ära
Vargamäelt, Vargamäe eluhoonetest, mingu ise ja võtku
ka pühavaim kaasa, nii et Vargamägi oleks oma kivide,
soode ja rabadega, oma kraavide, ojade ja jõega jumala
hingeaurust täiesti puhas, jah, kui ma nõnda sinu ja ho­
buste kuuldes kõnelesin, oli mul kindel usk oma õigusesse.
Sest jumal ise oli selle usu mulle and, arvasin ma.
Ju­
mal ise oli mulle õiguse-usu and oma pühakirjaga. Selle
kirjaga läksingi ma siis jumala enda vastu sõtta. Ma üt­
lesin: kui oled jumal, miks ei pea sa siis ema sõna?“
„ Kas siis jumalal pole tarvis oma sõna pidada?“ küsis
Indrek vahele.
„ Küll ikka,“ vastas Andres.
„ Aga kas inimesel on
õigus seda temalt nõuda? Kas minul oli õigus? Ja kas
ma olin jumalasõna õieti mõistnud? Kas see oligi jumala­
sõna, mis ma katsusin mõista? Vaata, poeg, sinnamaale
jõudsin ma suure sõja ajal, kui nägin ja kuulsin, mis ilmas
sündis.
Pühakiri polegi ehk jumalasõna, vaid tühine ini­
mese tarkus, seesama tarkus, mis tahtis ajada jumala tema
enda vastu. Inimene kirjutas suure kirja ja ütles siis: see
on jumalasõna, ning kui jumal neid inimesesõnu ei pi­
dand, siis neeti ja vannuti ta ära, sest ta põlnd täitnud ini­
mese õigust. Mina olin tol korral üks neist, kes nõudis ju­
malalt, et ta täidaks inimese õigust. Aga kui ma nägin,
134kuidas sõdides sai kõik tühjaks — vanemad ja ülemad, ku­
ningad ja keisrid, vene keisergi, kellele olin kirikus altari
ees truudust vandund — jah, seda nähes ütlesin ma: kõik
on tühi, selge tühi, tühi vaimunärimine.
Inime on uhke
oma tõega, inime on iseennast täis oma õigusega, aga ju­
mala ees ei maksa see midagi. Kus on teie kiidetud püha­
kiri ja kus on teie õigused, mis te jumalalt saand? Neid
ei ole. Neid pole kunagi olnd. Te olete ainult oma inim­
likus nõtruses uskund, et nad on olemas, ja olete jumalalt
nõudnud, et tema teeks teile teie nõtra usku mööda. Aga
jumal ei tee. Jumal tahab rahus elada ja tahab, et ka ini­
mene elaks rahus. Aga inimene ihkab võitlust, oma püha-
kirjagi on ta mõelnd ainult võitluseks. Noh, siis võidelgu
pealegi, mis on jumalal sellega tegemist. Tema laseb oma
päikese paista heade ja kurjade peale.
Minagi tahtsin
võitlust ja tulin selleks Vargamäele. Ma tahtsin linna ehi­
tada, nagu ma oma kanguses suurustavalt ütlesin, aga ei
ehitand, kutsusin siia ainult puusärgitegija peremeheks.
Seda tegin ma. Sest jumal õnnistas Vargamäe kive, m ät­
taid, pajupõõsaid ja kadakaid samuti nagu mindki, aga
ometi võitlesid need minu vastu. Isegi Pearut õnnistas ta
samuti kui mind, õnnistas isegi rohkem kui mind, ja ometi
oli tema mu vihasem vaenlane. Nõnda teeb jumal ja ini­
mese õigus ei maksa tema ees midagi, õigus ja tahtmine.
Mina kaevasin kraavi, et maad kuivatada, aga Pearu tam-
mitas vett, et sedasama maad üle ujutada, ning jumal õn­
nistas me mõlemi kätetööd. Mina tegin aeda, et loomad
põllule ei pääseks, aga Pearu tegi väravaid lahti, et tee
oleks vaba, ning jumal oli ka temaga. Mina ajasin põllu­
peenraid sirgeks, Pearu minu poole kõveraks ja meie mõ­
lemi selja taga oleks nagu jumala ingel seisnud. Mina
rääkisin tõtt, tema valetas, aga mind ei kuulatud ega ustudrohkem kui teda. Jumal on mulle and pika ea siin maa
peal, aga ka Pearul on alles hing sees, nagu oleks just
tema see, kes peab nägema, kui kaua õige jumal mind la­
seb elada. Nõnda on jumala ja nõnda inimese õigusega.
Jumalale meeldib Vargamäe pajupõõsas samuti kui inime­
negi, kes juurib seda pajupõõsast. Ja nõnda see siis sün­
nibki: põõsas võrsub ja kasvab ning inimene juurib —
päevast päeva, aastast aastasse.“
„ lsa, sa ei usu jumalat,“ ütles Indrek üsna vaikselt.
„ Ei, poeg, mina usun,“ kinnitas isa, „ja mina olen ta
ammugi Vargamäe maile tagasi kutsund. Aga ma ei
kutsu teda enam sõdima oma õiguse eest, sest minu õigus
on inimese õigus ja see on jumala ees tühine asi. Inimese
uskki on jumala ees tühine asi. Sest jumal teab ja näeb,
et inimene usub oma labidat, millega ta maad kaevab, ja
oma kirvest, millega puud raiub, ikka rohkem kui teda,
jumalat. Oma Ioomagi usub inimene rohkem kui juma­
lat. Ja kui tõtt öelda, siis oma vihameestki usub ta roh­
kem, teistest inimestest rääkimata. Pearu oli küll üks rii­
vatu inimeseloom, aga ometi uskusin ma päris kindlasti, et
minu elu kallale ta salajas ei kipu ja katust pea peal põle­
ma ei pista, aga jumalas pole ma sellegi poolest üsna kindel
olnd. Kust mina tean, millal ta kas või oma pikse mulle
kaela saadab. Ükskord süütas ta isegi südatalvel kiriku
põlema, mis siis veel minust viletsast.“
„ Isa, ei mina mõista, milleks sul jumal, kui sa teda
niigi palju ei usalda kui Oru Pearut,“ ütles Indrek.
„ Poeg, sinus räägib uskmata meel,“ vastas vana And­
res.
„Sa kaevad kraavi, sul on kaks labidat, aga kas sa
arvad, et üks labidas küsib teiselt, usub ja usaldab ta sind,
oma peremeest, või mitte? Ja ütleme, et üks labidas tõesti
teiselt nõnda küsiks, kas see puudub siis sinusse, labida
136peremehesse? Ei ju puudu. Sina ei taha teadagi, mis la­
bidas sinust arvab. Aga miks siis jumal peaks teada taht­
ma, mis inimene temast arvab, kas ta usaldab ja usub teda
või mitte? Ons inimene jumala ees rohkem kui kraavi la­
bidas? Ja milleks on labidal usk inimesesse? Inime tar­
vitab ju teda, mitte tema inimest. Nõnda ka jumal: tema
peab inimest usaldama ja uskuma, mitte inime teda, sest
inime on siinilmas tema tööriist. Ja jumal usaldab! Ju­
mal usub inimest! Ning kui ta enam sugugi ei usu ega
usalda, siis saadab ta oma ingli, et see seisaks ta selja taga,
kuni kõik saab sündinud siin ajalikus elus. Jumal usub ja
usaldab kõiki inimesi. Ka Pearut on ta usaldand ja on te­
masse uskund, usub tänase päevani, sest muidu oleks ta
ammugi oma ingli läkitand tema selja taha. Miks ta Pea­
rut usub ja usaldab, mina sellest küll oma inimesemõistu-
sega jagu ei saa, aga ma näen, et ta usaldab. Võib-olla
on jumal Vargamäel samuti seadnud, nagu sina kraavil:
sul on kaks labidat, mättalabidas ja turbalabidas. Kui nüüd
inime on jumala kraavilabidas, siis ehk on nõnda, et Pearu
on jumalal tema kraavitöö juures mättalabidaks, mina aga
turbalabidaks. Aga võib-olla et ka vastupidi — mina
mättalabidas ja Pearu turbalabidas — , sest kes võib teada
jumala majapidamist.
„ Kui see oleks nõnda,“ rääkis Indrek, keda asi hak­
kas juba pisut huvitama, „kui te Pearuga oleksite tõesti ju­
mala kraavilabidad, miks te siis kogu oma eluaja olete
nõnda vastastikku vängelnud? Miks te ei elanud rahus,
nagu minu labidad kraavil?“
„ Vaata, poeg, üks on inimese tööriist, teine jumala
tööriist, see on kõik,“ vastas isa.
„ Nagu jumal kõrgem
inimesest, nõnda ka tema tööriist kõrgem inimese tööriis­
tast. Ja selles oma kõrguses teiste tööriistade seas läheb
137inimene kõrgiks. Ta läheb uhkeks oma tõe ja õiguse peale
ja sellest tulebki siis vänklemine.
Inimene vänkleb ja
unustab, et ta on ikkagi ainult tööriist siin ajalikus ilmas,
ning ta hakkab oma õigusega tülitama jumalat — oma töö­
riista õigusega. Nõnda on kõrgi inimesega. Ja ma ei saa
veel tänapäevani muidu, kui pean aina oma tõe ja õiguse
peale mõtlema, kui tuleb Pearu meelde, nii nõrk ja kõlb­
matu olen ma jumala tööriistade seas. Mõtlen oma pikki
aastaid ja kõike, mis ma teind ning näind, ja usun, et kui
ma algaks oma elu Vargamäel uuesti, siis hakkaks just va­
nast otsast peale — hakkaks oma inimese õigusest peale.
Niisuke jumala tööriist olen mina.“
138X.
Nõnda olid isa ja Indrek maailma ja inimeste, taeva ja
jumala asju arutanud ja seda mitte ainult täna, kus nad tu­
lid kuuskede mahavõtmiselt ja risu põletamiselt, magus
suitsulõhn rõivais. Nad tegid seda sagedasti, õigem —
isa tegi seda sagedasti pikil sügise- ja talveõhtuil, mida
veetsid üheskoos soojas toas, laual väike klaasiga lamp,
mille valgus tungis läbi neljaruudulise katmata akna heleda
joana välja pimedusse.
Õieti polnud seda valgust kellelegi seal vaja, sest siit ei
läinud mööda mingit teed ega jalgrada, ainult Indrek ja
vana Andres tegid siin oma jälgi, vahel harva ka mõni jä­
nes, vares, harakas või ka põldpüü, kui lumi tõusis igal
pool, ka lagedail väljadel hirmus kõrgeks. Valgus paistis
muidu niisama läbi akna, nagu sünnib nii paljugi asju maa­
ilmas — sünnib heast-paremast, ilma et ükski küsiks või
kostaks miks, milleks või kuidas?
Vana Andres oli üksinda saunas elades peaaegu otsu­
sele jõudnud, et inimesegagi on lugu siinilmas samuti nagu
selle valgusega, mis paistab sauna aknast pimedusse: täna
paistab, homme ei paista, ülehomme võib-olla paistab
uuesti, aga siis on see juba uus valgus, uus inimene. Ini­
mene on jumala lamp, mis peab valgustama tema elu-
139pimedust, sellepärast on inimene igavene — jumala pärast,
et ei kaoks tema eluvalgus ega saabuks pilkane pimedus.
Nõnda kõnnib inimene siin-ilmas ja kõnnib ka sealilmas.
Indrek kuulas isa inimelu teisendeid, kuulas nagu vaik­
set muusikat, mis helises kõrvus isegi siis, kui isa norskas
asemel juba magada, helises järgmisel päevalgi sirgeid
kuuski laasides, lõhnavat heina kuhjast või küünist koor­
masse tõstes, puid lõhkudes, jõel mõrdu vaadates või suus­
kadel vihistades.
Nõnda saabus kevade, saabus mõtlemata, tahtmata,
ootamata, sest kõik olid sellega harjunud, et ta nõnda saa­
bub. Ainult elavamaks ja rõõmsamaks muutus kõik. Kõi­
gil langes nagu midagi rasket õlgadelt, rinnalt, südamelt,
hingelt.
Ühel õhtul Indrek kuulis sauna ees seistes, et ülal peres
pumbati vett ja lauldi, ja tal tuli äkki imeselgelt silmade
ette endine kaevuhark, kriiksuv vinn ja kook, mille otsas
rippus ämber. Kui vana see ämber oli või kes ta koogu
otsa pannud, seda ta ei teadnud. Aga tema uurded olid
pehastunud ja tema ülemine serv kulunud, hallikas ja kar­
vaselt pehme, nii et kui sealt juua, siis oli pisut kõditav
tundmus, nagu sööks hobune oma paksude mokkadega su
peost leivaraasukesi või nagu annaksid hobusele suud.
Jah, kui kaevul oli alles see imelik ämber, siis laulsid Mäel
Liisi ja Maret, kuna Indrek istus haopinu varjus päikese­
paistel ja kuulas. Tõsi jutt! Indrekule näis äkki siin sauna
ees seistes, et Vargamäel polnudki tol ajal muud kui
päikesepaiste haopinu taga ja Liisi ning Mareti laul.
Nüüd laulab Elli, laulab üksinda, sest suviline pole veel
sisse tulnud, või kui tulebki, siis võib-olla ei laula ta. Ei
laula ei suviline-sulane ega suviline-tüdruk, sest neil on
võib-olla hoopis teised huvid. Ellilgi on teised huvid, kui
140olid Liisil ja Maretil tol ajal, aga laulda armastab ta siiski,
sest see on talle emast külge jäänud. On külge jäänud
mõned endised lauludki, nagu tahaks Elli nendega tõen­
dada, et Vargamäe on alles endine, sest pole midagi, et
kaevul puudub hobusemoka-servaline ämber.
Aga veel enne, kui kevade läks lauluks Mäe Elli suus
ja südames, hakkasid häälitsema linnud. Vares ei vaaku­
nud mitte ainult hommikuti, vaid laskis oma häält kuulda
kogu päeva, kui aga leidus mahti. Aga temal oli juba
kibe kevadine toiming käes: ta kas otsis suure rutuga pe­
sale paika või ta lendas juba, pesa aluspuud nokas.
Harakas kädistas ja pildus saba, nagu oleks ta tuule­
lipp kuuseladvas või aiateibas. Aga kui sootuks vaikselt
läheneda mööda musta m aad tihedale kuusetihnikule, siis
võis tähele panna, nagu sosistaks keegi teisele valjusti mi­
dagi kõrva või nagu kordaks keegi teisele: hästi-hästi,
hästi-hästi! Indrek teadis, kes nõnda hästitab paksus
kuusetihnikus. Aga kuigi ta poleks teadnud, siis oleks ta
seda varsti teada saanud, sest niipea kui jalg puutus sõre­
dat ja krabisevat kevadist lund metsa ääres, tõusis kädisev
harakapaar puude latvadesse, nagu tahaksid nad inimesele
hüüda: ei meie tea midagi, ei meie tee midagi, ei meil pole
midagi. Aga ometi oli ka harakas juba pesa kallal ame­
tis, seda enam, et tema tahtis ehitada paremini kui vares.
Tema tahtis ehitada pesale katusegi, et oleks enesel hea ja
soe haududa ja poegadel kasvada.
Pasknäär oli vaikseks ja saladuslikuks muutunud, nii et
teda polnud kuulda ega näha, nagu oleks ta kevadeks
Vargamäe mailt lahkunud. Lepalind vinditas päevad otsa
mööda põllualuseid puid, salusid ja metsi ja lõoke lõõritas
enda aina kõrgemale ja kõrgemale, nagu ei tahakski ta
enam maa peale tagasi tulla, sest et siin lõhkeb süda suure
141rõõmu pärast, hoia muudkui kahe tiivaga teda kõvasti
kinni.
Kuldnokad juurdlesid vanade ja uute kastide kallal,
et kas kõlbavad või peab minema paremaid otsima. Kaks
kasti olid varblased oma eluasemeks sisse seadnud, neil al­
gasid nüüd palavad päevad. Ei aidanud midagi, et nad
kutsusid kokku terve oma suguseltsi tõendama, kuidas ne­
mad juba ammust ajast siin elutsenud, —
kuldnokad küü-
tisid nad kastidest välja ja pildusid nende pesad tagant­
järele, et ei jääks neist haisugi siia. Sest kuldnokkade mee­
lest oli otse hirmus asi see varblaste kõrgem tsivilisatsioon,
mis oli inimese eeskujul omaks võtnud udusulepadjad.
Kuldnokk ei tohtinud oma poegi nendega hellitada, sest
pikkade reisude tarvis pidid nad maast-madalast lihtsu­
sega harjuma. Laul, vile ja lihtsus, need olid kuldnoka
kolm voorust.
Partide prääksumine kostis päevad läbi, sest suure
vee tõttu olid nad mööda kraave ja sooni kaugele sohu ja
põllu äärde tulnud, nagu otsiksid nad oma silmadele puh­
kust sellest kiirgusest, sädelusest ja helkide pimestavast
mängust, mis täitis nüüd kogu lagendikku kahe padriku
vahel, kus lookles jõesäng.
Indrek tõusis mitu korda Vargamäe kõrgemale tipule
ainult selleks, et vaadata päikesekiirte mängu jõeluhtade
lagendikul. Aga lõpuks võttis ta püssi, tõmbas jalga oma
pikad kummsaapad ja läks vete-,
valguse- ja värvide­
mängu lähemalt vaatama. Ta sumas mööda jõeäärt süga­
vas vees, kus noolisid noored havid, kes olid siia tulnud
päikesesoojuses suplema. Ta seisis kuskil põõsa või mõne
paksu kuuse varjus ja vaatas, kuis tulid lõuna poolt kured
ja metshaned. Tundide kaupa võis ta istuda kuskil jõe-
lähedas küünis, et piiluda läbi seinapragude, kas juhtub
142tema lähedusse midagi, mis kõlbaks lasta. Elus pole tal
vedanud, pole õnne olnud, ehk on siis jahilgi.
Aga kui see õnn tõesti juhtus, siis jättis ta tema kasu­
tamata. Tõstis vahel püssigi palge, sihtis, aga ei lasknud
siiski, öeldes: las ta elab. Oma istumist ja piilumist ei jät­
nud ta ometi mitte, nagu ootaks ta uut ja suuremat õnne.
Ise mõtles: milleks ma istun, kui ma ei lase? Milleks kiu­
sata õnne, kui sa teda ei katsu tabada? Et mitte tappa?
mitte verd valada? Jah, kord oli ta õnne pärast tahtnud
tappa, aga ta oli tapnud ainult oma õnne. Nõnda oli tema
õnnega lugu. Sellepärast ta ehk ei lasknudki enam, kuigi
jahiõnn tuli otse nina alla, püssi suu ette.
Millalgi jõe äärest tulles ta käis oma kraavi vaatamas,
aga sool oli alles põhi all ja mätaste vahel paiguti lund.
Kuid mättatippudel kasvasid juba mustpead. Ta tõmbas
neist mõned üles: nende valge, tupest tulev vars oli õrn
ja karge, nagu oleks ta valmistatud jäätisest.
„ Need aja­
vad oma pea läbi lumegi välja,“ ütles isa kodus, kui Ind­
rek neid talle näitas.
Ei võtnud enam kuigi palju aega, kui päikesepaisteline
noor lepik südapäeval täitus imelise vaikse prigina ja pra­
ginaga, nagu sibliksid tuhanded sajajalgsed putukad mööda
kuivi lehti, mis lamavad minevasest sügisest saadik lepa-
juurtel. Aga ei see nõnda häälitsenud putukakari kuiva­
nud lehis, vaid nõnda laulis värske mahl, mis tungis lepa-
pungadesse.
Indrek tundis seda mahlalaulu lapsest saa­
dik, ta oli pannud millalgi vend Andrestki seda kuulatama,
kuid sellele meeldis isegi varese kraaksumine rohkem kui
leppade mahlalaul, lepalinnu laulust rääkimata.
Ühel päeval Mäe Elli jooksis suure ajuga alla sauna
juurde ja hüüdis:
143„ Vanaisa, õunapuudel lõid esimesed õied lahti! Kas
tuled nüüd vaatama? Sa ise käskisid sõna tuua.‘
„ Eks pea siis tulema, mis muud,“ vastas Andres.
„ Õunapuud õitsevad ainult kord aastas ja tuleval kevadel
suu ehk juba mulda täis.“
„ Kas mina ka võin tulla?“ küsis Indrek naljatades.
„Teid see ei huvita, onu,“ vastas Elli.
„Miks see siis meid ei huvita?“ küsis Indrek, rõhutades
eriliselt sõna meid, sest ta tahtis tütarlapsele tema luba­
dust meelde tuletada — Indrekule sina, mitte teie ütelda.
Elli mõistis Indreku viibet, läks näost punaseks, hakkas
naerma ja ütles siis:
„Noh, hea küll, onu: sind see ei huvita.
Kas olete
nüüd rahul?“
'
„ Meie ei ole rahul,“ vastas Indrek ja nüüd hakkasid
nad mõlemad naerma.
„ Onu, ma ei saa kohe teile sina öeldud, kui teil on
need pikad kummist saapad jalas,“ seletas Elli nüüd.
„ Need saapad teevad su võeraks.“
„Siis teeme nõnda, et kui mul on need saapad jalas,
olen teie, kui ei ole, siis sina,“ rääkis Indrek. „O led nõus?“
„ O len nõus,“ naeris Elli.
„ Tubli!“ hüüdis Indrek.
„ Aga kui ma need saapad
jalast ära võtan, kas ma siis võin tulla õunapuuõisi vaa­
tama?“
„ Onu, sa teed minuga rumalat nalja, nagu oleks ma
tõesti pisi tita,“ ütles Elli nüüd ja tema hallidesse silma­
desse, mis ta vanaisalt pärinud, ilmus pisut nagu valus ja
pelglik helk.
„Eks sa ju minu ja vanaisa kõrval oledki alles tita,“
ütles Indrek.
„ Ei taha olla!“ hüüdis Elli.
144„Nii see on,“ vastas Indrek, „sina ei taha noor olla,
meie isaga ei taha vanad olla.
„Ei, lapsed,“ rääkis vana Andres nende jutu vahele,
„mina olen oma aastatega üsna rahul. Mul on praegu
palju kergem elada kui noores eas. Siis tahtsin sadat asja,
aga nüüd ei taha enam midagi, sest milleks tahta, kui surm
tuleb niikuinii varssi.“
„ A ga õunapuuõied, vanaisa?“ hüüdis Elli.
„ Jah, õunapuuõied, need ongi, mis ma veel näha ta­
han,“ oli vana Andres nõus.
„ Õunapuuõied ja noored
puud, neid tahan ma veel näha. Nemad jäävad siia-ilma
kasvama, kui mina ära lähen.“
„ Aga noored inimesed jäävad ju ka, vanaisa,“ tule­
tas Elli meelde,
„ Need muidugi ka, need ka,“ kinnitas Andres, „aga
noore inimesega on teine lugu kui noore puuga. Noor puu
armastab vanainimest, aga noor inimene ei armasta, seda
olen mina oma elus tähele pand. Noor inimene armastab
joosta ja hüpata, aga noor puu seisab paigal, nii et noor
puu on natuke nagu vanainime, ainult et noor puu veel
kasvab, aga vana inime ei kasva, või kui kasvab, siis maa
poole, mullale lähemale. Vana inime on noortele tüliks,
mis tast armastada. Nagu mina teilegi praegu, ma ei
jaksa nii ruttu mäest üleski minna kui teie, peate mind
ootama. Aga te minge kahekesi ees, küll mina tulen ük­
sinda järele, üksinda ongi rahulikum.“
„Ei, isa,“ vastas Indrek, „lähme juba kõik üheskoos,
kolme armastab jumal.“
Nõnda nad siis läksidki tasakesi, astudes jalg jala ette.
Andres hakkas jällegi oma juttu noorest puust ja noorest
inimesest ja tal oli peaaegu ükskõik, kas teised teda kuu­
lasid või mitte. Elli kitkus samal ajal põllult esimesi rohu-
10 Tõde ja õigus V
145lajusid ja näitas neid Indrekule, nagu oleksid need mingi­
sugused haruldased asjad. Tema paksud valkjaskollakad
juuksed olid kahte patsi punutud, mis ulatusid niueteni. Iga­
kord, kui ta kummardus maast midagi võtma, langes üks
või teine pats üle õla ette ja puutus otsaga hiljuti lume alt
vabanenud maad. See aga ei meeldinud Ellile, sest ta
pildus patse kordamööda üle õla tagasi, nagu oleks ta
neile kuri.
Õunapuuaeda jõudnud, teised jäid ootama ja vaatama,
kuidas vanaisa tõstab silmad puhkenud õite poole, kuid
see oli need juba nähtavasti unustanud. Õite imetlemise
asemel ta hakkas aias kohe midagi toimetama, leidis kus­
kilt murdunud oksa, katsus tugesid, mida õunapuud vaja­
sid siis, kui nad ägasid raske viljakoorma all, vaatas, kas
maapind tüvede ümber kohevil ja rammutatud, võttis kus­
kilt kivi ja viskas selle eemale aia äärde, korjas maast paar
vitsaraagu ja vaatas, kuhu need panna.
„ Seal see vanainimese asi on,“ lausus Indrek tasakesi
endale, „tuleb õisi vaatama, aga hakkab selle asemel aeda
koristama.“
„ N õnda teeb ta alati,“ seletas Maret.
„Mineval keva­
del oli just niisama: paneb minule ja Ellile südame peale,
et niipea kui esimesed õied ilmuvad, kohe temale sauna
sõna viia. Noh, Elli ka viis ja isa tuli kohe alt üles, aga
justament nagu tänavugi — ei tõstnud kordagi silmi õite
poole. Mina siis ütlesin talle — aga mineval kevadel oli
ta alles hulga kõbusam kui praegu — ütlesin, et, isa, sa ei
vaatagi õisi, nagu poleks neid olemaski. Aga tema vastas
üsna rahulikult: õied olla alles väga kõrgel, tema ei taha
oma vana kaela nende pärast hakata tagasi ajama. Et küll
nad tulevad madalamale, tulevad hoopis madalale, tule­
146vad maha, siis tema näeb ja vaatab. Küllap ta tänavugi
jääb seda aega ootama.“
Aga ei, tänavu vana Andres toimis teisiti. Kui oli na­
tukene aega õunapuude all kõndinud, jäi ta seisma, katsus
oma aastakümnetevanuse vimma seljas sirgu ajada ning
vahtis üles õunapuude latva.
„ Indrek,“ hüüdis ta natukese vaatlemise järele, ja kui
see ligi astus, näitas ülespoole ja rääkis: „Näed sa seda õie-
kobarat seal, ühest servast vist natuke roosa teine, kui mu
silmaseletus mind ei peta, ma tahaks selle omale saada.
Seal kasvavad küll ilusad punased õunad, aga võib-olla
mina neid enam ei näe ega söö, las siis saan need õiedki.“
Nõnda rääkis ta, kuna Indrek katsus ronida õunapuu-
harude vahele, et käsi ulatuks murdma soovitud õiekobarat.
„ Onu, las mina!“ hüüdis Elli ja jooksis õunapuu
juurde. Ning enne kui Indrek sai ronimisega õieti hakka-
magi, oli tüdruk juba õunapuu otsas ja murdis vanaisa
näidatud õiekobara.
„ Isa, mis sa sellega teed?“ küsis Maret, kes ka ligi
astus.
„ Ei midagi,“ vastas Andres.
„ Ma võtan ta muidu nii­
sama sauna juurde kaasa.“
Aga kui Andres hakkas natukese aja pärast mäelt alla
minema, pahemas käes õunapuuoks õiekobaraga, paremas
kõver kadakane kepp, mille ta ise aastate eest valmista­
nud, jooksis Elli talle toaotsa järele ja ütles:
„ Vanaisa, kas ma saadan pärast onuga väikese purgi
alla, kuhu õied võib vette panna?“
„ Ei, laps,“ vastas Andres.
„ Purk võib sauna juures
katki minna,“
„ Aga õied närtsivad ju nõnda hirmus ruttu ära!“ hüü­
dis Elli nagu kahetsedes.
10*
147Seepeale vana Andrese üleni kortsunud ja kokkukis­
kunud nägu tõmbus nagu naerule ja alles siis lausus ta:
„ Laps, õunapuu otsas oleks nad kauem värsked seis­
nud kui veepurgis.“
Ütles ja hakkas edasi minema, pahe­
mas õunapuuõied ja paremas kõver kadakane kepp.
Tütarlaps vaatas talle natukene aega nagu arusaama­
tuses või haletsedes järele, pöördus aga siis äkki ümber ja
läks joostes tagasi, nagu oleks tal suur rõõm, et pole vaja
klaaspurki sauna juurde saata, kus ta võib katki minna.
Aga tõepoolest Elli ei joosnud klaaspurgi pärast, üldse
mitte millegi pärast, vaid et ta muidu ei saanud, kui pidi
jooksma. Tema jooksis samuti, nagu jooksid valged pil­
ved helesinises taevas. Tuult ei tunnegi, nii et pilved võik­
sid pisutki peatuda, aga ei, nemad aina jooksevad, aina
lendavad, nagu oleks jumal teab mis tähtsat kuskil ilma-
otsas lahti.
Indrek ja Maret jäid silmapilguks kahekesi ja õde üt­
les vennale:
„ Isa hakkab vist surema, miks ta muidu oma õunapuu-
õitega nõnda.“
„ Ei sellest tea midagi,“ vastas Indrek.
„ Aga niisukest asja näen ma esimest korda,“ rääkis
Maret.
„ See peab ometi midagi tähendama. Kirikukülas
elas kord vanamees, kes ei rääkinud mitu aastat sõnagi.
Ühel ilusal kevadisel päeval oli ta äkki öelnud mõned sõ­
nad ja näidand ise käega akna poole.
Kõik said rõõm­
saks, et, näe, kevade toob inimesele tervise tagasi. Aga
kolmandal päeval peale seda suri ta.
Meie saime seda
sellepärast teada, et Sassi käest telliti puusärk. Samuti ka
meie isa: tema pole kunagi õisi ega lilli tuppa tahtnud,
nelipühis ainult kaski. Tema on ikka öelnud, et Varga­
mäel las lilled ja õied kasvavad aias, põllul ja heinamaal,
148mitte toas. Ja nüüd korraga läheb tema ise, ühes käes
kepp, teises õied, nagu ei olekski ta enam Vargamäe
elanik.“
Sel silmapilgul Elli jõudis tagasi ja ütles:
„ Ei vanaisal ole õitest enam kuigi palju arusaamist.“
„ Miks nii?“ küsis Indrek.
„ Ta ei tahtnud purki, kuhu õied vette panna,” kostis
E lli.
„ Milleks ta üldse nad kaasa viib, kui ta neid ei ar­
masta.“
„ Las ta nüüd viib, need ju ta oma istutatud õunapuu
otsast,“ ütles ema.
„ Ega sa siis ometi nende õunapuuõite pärast vana­
isale toaotsa järele joosnud,“ ütles Indrek omalt poolt.
„ Kust sina seda tead, onu?“ hüüdis tüdruk üllatatult
vastu.
„Ma hakkan sind kartma, sest sa loed mõtteid.
Ma olen varemalt ka tähele pand, et sa loed mu mõtteid.”
Ja ema poole pöördudes Elli rääkis edasi: „Kui me esteks
kolmekesi alt üles tulime, ütles vanaisa, et noored ei ar­
masta vanu. Ta ütles nimelt, et noored puud armastavad
vanainimest rohkem kui noored inimesed. Ja tead, ema,
kui nüüd vanaisa hakkas siit alla tagasi minema, siis tahtsin
mina talle näidata, et ma teda armastan, ja sellepärast ma
jooksingi talle toaotsa järele, ja küsisin, et kas ta ei taha
veepurki, kuhu võib oma õied sisse panna. Aga kust teab
seda onu?“
„ Onu vist armastab sind, laps, mis see muud ikka on,“
vastas Maret.
„ Kui meie Sassiga noored olime, siis me
ikka lugesime teineteise mõtteid. Mõnikord on veel
nüüdki nõnda, et üks mõtleb ja teine ütleb. See on ar­
mastus.“
„Ja sina ei armasta vanaisa, sest sa ei oska tema mõt­
teid lugeda,“ seletas Indrek.
149„Mina armastan,“ kinnitas Elli.
„ Siis sa ei armasta õieti,“ ütles Indrek.
„ A ga mis ma siis oleks pidand tegema, et teda õieti
armastada?“ küsis Elli.
„Ma ei tea seda,“ vastas Indrek, „sest ma pole veel
nii vana kui mu isa. Aga kui ma kunagi nii vanaks peak­
sin saama, siis ma ütlen sulle.“
Nüüd hakkas Maret naerma ja temaga naeris kaasa ka
Elli, nagu oleks Indrek ütelnud midagi naljakat. Aga see
jäi endiselt tõsiseks ja siis ütles Maret oma naeru sele­
tuseks :
„ Elli on siisjuba ise vana inimene.“
„ Jah, siis ma olen juba sootuks vana, nii et ma tean
kõik isegi,“ arvas Elli.
„ Ei, seda ei või sa ometi teada, mis mina siis tean,
sest mina olen ja jään sinust teatud aastate võrra vane­
maks. Minul on oma isaga seesama.
Mina olen juba
vana ...“
„Onu, sa ei ole veel vana!“ hüüdis Elli vahele.
„ Sinuga võrreldes ometi küllalt,“ vastas Indrek.
„Ja
siiski ei tea ma õieti, mis sa pead tegema, et vanaisa tun­
neks seda armastusena. Võib-olla peaksid ei midagi tege­
ma, nagu ei tee puudki midagi. Sest kui lähed midagi te­
gema, siis vanaisa tunneb seda kohe kui tülitamist.“
„Aga siis ma ei saagiju teda armastada, kui ma mitte
midagi ei või talle teha!“ hüüdis Elli.
„ V õib olla,“ lausus Indrek.
„ V õib olla, et siinilmas
ongi nõnda, et vanad ei saa noori ega noored vanu armas­
tada. Ei oska, ei taha. Sa pakud talle veepurki, aga. . . “
„ A ga vanaisa hakkas naerma ja ütles, et õunapuus sei­
savad õied kauem värsked kui veepurgis,“ rääkis Elli va­
150hele.
„ Saad sa, onu, sellest aru? Egas siis tervet õuna­
puud pole võimalik tuppa tuua.“
„ Seda ei peagi, nõnda arvab vanaisa,“ rääkis Indrek.
„ Õitki ei pea tuppa tooma, või kui tuua, siis las ta närt­
sib võimalikult pea, nõnda on vanaisa armastus õunapuu-
õie vastu. Sinu armastus on teisiti ja sellepärast elate kui
kaks võõrast teineteise kõrval.“
Aga kui Maret oli nõnda Indreku ja Elli arutust pealt
kuulanud, ütles ta, kui tütar oli läinud:
„ Mina arvan siiski, et isal on surm ukse ees. Teise­
pere isa kuulukse ka juba ammugi kõõksuvat, nii et va­
nad hakkavad ehk korraga minema. Kahekesi on nad siin
Vargamäel rünnand ja ärbelnd, kahekesi üheskoos ka lä­
hevad, nii et pane kas või ühe vankri peale ja vii ühte
hauda.“
Aga vanal Andresel endal oli oma elust ja surmast
teine arusaamine.
Tema läks alla sauna, pistis õitseva
õunapuuoksa akna kõrvale suitsunud seinaprao vahele,
võttis siis labida ja astus sellega välja. Ta kõndis mööda
koplit piki aia äärt ja katsus, kas maa juba igal pool sula,
eriti neis paigus, kuhu tuul oli talvel kokku kuhjanud pä­
ratumad hanged, mis pidasid kevadisele päikesele ja tuu­
lele kaua vastu. Ja kui ta leidis, et labidatera ette ei puu­
tunud kuskil enam kirssi, läks ta sooserva, et seal mätas­
telt juurida noori kuuski. Need tõi ta kopliaia äärde ja
hakkas sinna maha istutama.
Parajasti oli ta esimeste
kuuskedega pärale jõudnud, kui Indrek tuli ülalt alla. Ta
astus isa juurde ja küsis:
„ Missa nendega tegema hakkad?“
„ Panen nad parema söödamaa peale,“ vastas isa.
„ Neid ei raiu siit keegi enne maha, kui minu päevad loe­
151tud. Nad jäävad minust Vargamäele kasvama, jäävad
minu mälestuseks.“
„ Kogu Vargamäe on ju sinu mälestuseks,“ ütles Ind­
rek. Aga isa vaidles sellele vastu, seletades:
„ Vargamäel on teisedki töötand, mine võta tagant­
järele kinni, kus minu, kus teiste töö. Aga need kuused
istutan mina üksinda, need on minu töö. Kui minu päe­
vini elad, siis on nad juba nii suured, et saab puusärgi-
laudu.“
Nõnda rääkis isa oma sookuuski paremale sööda­
maale paigutades ja jätkas seda toimingut päevade kaupa
suure innuga, nagu oleks tal mõni tükitöö, mille eest mak­
setakse kõrget tasu või mis peab olema teatud ajaks val­
mis.
Sassi arvates oli osa puid istutatud paigale, mille tema
kavatsenud lähemal ajal põlluks teha, aga vanale äia­
papale ei lausunud ta sellest sõnagi. Nõnda toimis ta
enam oma naise Mareti kui iseenda soovil. Aga see oli
ükskõik, peaasi, et vana Andres võis häirimata oma puid
edasi istutada ja sellest unistada, kuidas Indrek saab neist
tema eas puusärgi laudu.
Sass ei tahtnud alguses Mareti sõnu kuuldavaks võtta,
sest ta ütles:
„ Kui vanainimene tahab midagi teha, las ta siis teeb,
millest oleks kasu, aga nüüd pean mina hakkama neid puid
juurima, mida tema nii suure vaevaga soost välja äärde
kannab.“
Aga M aret vastas mehele:
„ Tema on oma kasuliku töö Vargamäel juba ammugi
teind, eks ta siis vanas easki või oma lõbuks pisut ka tühja
tööd teha.
Kui ta nii väga tahab sinna istutada, las ta
siis istutab pealegi.“
152Kui Sass ikka veel ei tahtnud oma arvamusest loobuda,
jutustas Maret talle õunapuuõie-loo ja selle, mis Indrek
ning Elli sealjuures kõnelnud. Maret oskas seda nõnda
jutustada ja seletada, et Sasski ei saanud lõpuks muud
ütelda, kui et:
„ Nojah! Kui see nõnda on, ega siis tea ühti, ehk on
tõesti surm tulekul.“
„ Seda minagi,“ kinnitas Maret, „sest, kes neid ilma­
asju teab. Sellepärast las ta teeb ja lõbutseb, ega siis
need sookuused niipea suureks kasva, et neist jagu ei saa.“
„ Noh, tösserdagu ta siis pealegi, kui süda kutsub,“
lausus Sass nüüd.
„ Setu tal lõbu veel jäänd,“ arvas Maret.
Nõnda siis tegi vana Andres võib-olla esimest korda
oma elus puhttühja tööd, isegi kahjulikku tööd, sest teised
pidid seda varsti lõhkuma, mis tema suuri vaevu teinud.
Aga võib-olla kui ta ise oleks seda teadnud, siis oleks ta
ometi edasi töötanud, sest ta oleks ütelnud: ilmas on ikka
nõnda, et üks teeb ja teine hävitab, aga sellepärast pole
veel keegi oma tööd seisma pand, milleks siis mina peaks
Vargamäel see esimene olema.
153XI.
Kuigi Indrek sai teada, millist tühja ja mõttetut tööd
isa tegi, ometi hakkas selle tööind ka temasse, hakkas
võib-olla just sellepärast, et ta teadis, kui tühja ja mõttetut
tööd tegi isa. Juba järgmisel päeval Indrek läks kraavile
ja algas kaevamist. Suurte mättalahmakute all leidus veel
külmetist, aga temal ei tulnud sellega kuigi palju tegemist,
sest ainult mätaste servad ulatusid mõnes paigas vanasse
kraavisängi. Suurem rist oli veega, sest seda oli soos alles
liiga palju ja täitis varsti õõnsuse, mis labidas jõudis teha.
Aga Indrek ei hoolinud sellest, vaeva sai pisut rohkem
näha, kuid nõu kaudu pääses raskusist üle.
Esimesil päevil kordus käte, selja, ristluuga ja kogu
kehaga umbes sama, mis mineval sügisel, kui ta oma
kraavitööd alustas, aga kõik palju nõrgemal kujul. Oli pi­
sut valu ja vaeva, oli tümmitatud ihuliikmeid, rakkus käsi,
aga tööd see ei suutnud takistada. Ta ei jäänud oma va­
lutava keha pärast ühekski päevaks koju lamama ega rai­
sanud sellepärast ainustki töötundi. Päev päeva kõrva
läks ta hommikul vara kraavile, kui soos veelompides kõ­
lises alles jääkirmetis, ja ei tulnud sealt enne õhtut.
„ Inimeste elu on ikka pisut kergemaks läind, kui ta
ennevanasti oli,“ rääkis isa Indrekule öökülmade puhul.
154„ Kui vana sauna Madis veel Vargamäel kraavi kaevas, siis
ei tund keegi kummsaäpaid. Tal polnud nahast veesaa-
paidki, või kui oli, siis ei raatsind ta neid jalga panna.
Kõik oma kraavid lõikas ta pastaldega või palja jalu. Selle
eest oli ka veerand eluiga jalutu.“
„ Mina mõtlen suvel ka palja jalu hakata kraavil
käima,“ ütles Indrek.
„ Suvel muidugi,“ oli isa nõus, „palja jalu on jahedam,
pole nii palav.“
Aga enne kui sinnamaale jõuti, sündis midagi, mis
puutus alguses ainult Indrekusse, pärast aga kogu Varga-
mäesse.
Nimelt ilmus ühel ilusal päeval Indreku juurde
kraavile uuesti Tiina. Ta oli linnast ära tulnud ja, nagu
ta ise ütles, selleks Vargamäele saabunud, et siit mitte
enam lahkuda. Ta rääkis seda kui endastmõistetavat asja,
ja kui Indrek temalt seletust päris, siis jutustas ta pika loo,
kuidas linnas väiksem laps haige olnud, kaua põdenud ja
lõpuks ometi terveks saanud; kuidas vanaproua teda, Tii­
nat, lapse haiguses süüdistanud ja kuidas seetõttu vahe­
korrad selliseks muutunud, et pole olnud enam ainustki
valget päeva. Tema, Tiina arvates olnud riidude põhju­
seks mitte lapse haigus, vaid see, et vanaproua tahtnud
temast lahti saada. Heaga pole ta tahtnud seda teha, sest
siis oleks pidanud ta talitama härra, s. t . Indreku tahtmise
vastu, nõnda ta siis valis tee, et tema, vanaproua, oleks
süüta ja et Tiina oleks ometi läinud. Sest mis võib vana­
proua sinna parata, kui Tiina enam sõna ei kuula ja lõpuks
ära läheb, ning mis võib Tiina parata, kui vanaproua enam
millegagi ei lepi ja hommikust õhtuni, sagedasti isegi õh­
tust hommikuni riidleb? Kumbki ei või midagi, nagu ka
Indrek ei või midagi, et asi sinnamaale jõudnud.
„H ärra,“ ütles Tiina lõpuks, nagu tahaks ta vana­
155prouat kaitsta ja vabandada, „mind ei ole ka tõesti seal
enam tarvis. Tuleval sügisel üks laps läheb kooli, teine
lasteaeda, minul poleks siis muud kui ainult tubade kraa­
mimine ja toidutegemine. Aga mis siis vanaproua ise hak­
kab tegema? Arvate teie, härra, et tema oskab istuda,
käed rüpes? Eluilmaski! Noh, aga siis olin ju mina
ülearu, sest sellest tööst kahele ei jätku.
Seni kui vana­
proual oli pood, siis oli teine asi, aga niipea kui ta sai poe
ära anda, läks kodus kohe põrguks. Ja lapsed pidid seda
alati pealt kuulama. Nii et mina arvasin kõige paremaks
ära tulla.“
„ Hea küll, Tiina, see võib kõik õige olla,“ rääkis Ind­
rek, „aga milleks tulite siia?“
„ A ga kuhu ma pidin siis minema, härra?“ küsis tüd­
ruk imestunult vastu.
„ Teie võtsite mu teenistusse, teie
tegite kauba, teie lubasite palga ...“
„On teil siis palka veel saada?“ küsis Indrek.
„ Ei, vanapjroua maksis kõik välja,“ vastas Tiina. „ Ta
tahtis mulle isegi kahe nädala palga ette maksta, aga ma
ei võtnd, sest ega ma temaga polnd kaupa teind, vaid
teiega, härra; tema maksis ainult palka.
Ma tahtsin
kuulda, kuidas teie, härra, otsustate, kas ütlete mind üles
või jätate nüüd oma juurde, teil ju ka siin majapida­
mine.“
Indrek vahtis natukene aega arusaamatuses tüdrukule
otsa ja ütles siis:
„ Tiina, ma ei saa hästi aru, kas te olete nii rumal või
teete end nii rumalaks. Teie olite linnas mitte minu, vaid
vanaproua teenistuses.
Teie teenisite linnas meie m aja­
pidamises. Seni, kui olin mina, käsutasin ja otsustasin
mina, ning kui mina tulin sealt ära, läks otsustamine vana­
proua kätte. Kui tema teid enam ei vaja, või kui teie ise
156ei taha tema juures enam teenida, siis pole minul selle
kohta ometi midagi ütelda.
Mis aga puutub minu maja­
pidamisse siin, siis te nägite juba mineval sügisel oma sil­
maga, et minul pole siin mingit majapidamist, kus võiks
kasutada teiesugust teenijat. Mul pole teid tarvis ja pea­
legi pole teie siia kõlvuline. Aitas sellestki jandist, mis oli
mineval sügisel šokolaadiga.“
„ Härra, kas te siis kunagi enam mulle seda šokolaadi-
lugu andeks ei anna?“ küsis Tiina, nagu poleks Indrek mi­
dagi muud ütelnudki.
„ Ma olen selle juba unustanud,“ vastas Indrek, „aga
ma ei taha, et sellised asjad võiksid korduda.“
„ Härra, nad ei kordu ju,“ kinnitas Tiina, „nüüd pole
mul šokolaadi ega kompvekki kaasas, saia natuke oli, aga
selle sõin tee peal ise ära.“
„ A ga kuulge, Tiina, küsimus pole ju lõpuks selles, kas
teil on šokolaadi ja kompvekki kaasas või mitte, vaid et
minul pole teiega siin midagi peale hakata ning et teil pol­
nud mingit põhjust siia tulla,“ rääkis Indrek.
„ H ärra, see ei ole ju nii,“ seletas Tiina.
„Sest ma
olin ju linnas teie laste juures ja kui ma sealt ära tulin,
siis pidin ma ometi teile seda ütlema ja seletama, miks ma
ära tulin, nii et te teaksite, et mind seal enam ei ole, sest
muidu võite mind süüdistada, kui lastega midagi sünnib.
Ja nendega sünnib, see on kindel ...“
„ Mis nendega siis sünnib?“ küsis Indrek peaaegu hir­
munult.
„Vaadake, härra,“ seletas Tiina, „seni kui mina seal
olin, katsusin ma kõik nõnda teha ja seada, nagu oli proua
eluajal. Proua oli mind nõnda käskind ja mina täitsin,
kuigi teda ennast enam ei olnd: vahetasin lastel sagedasti
pesu, andsin neile eraldi süüa, pesin neid, mängisin nen­
157dega, kui mahti leidsin. Aga vanaprouale see ei meel-
dind, tema ütles, et see maksab liiga palju, meil pole seda
kuskilt võtta. Ja pealegi hellitab see lapsed ära, seletas ta,
nad ei jõua haigustele nõnda vastu panna. Tiki jäändki
haigeks just suurest pesemisest, igavesest poputamisest ja
tossutamisest, nõnda ütles ta. Noh, ja nüüd lähebki kõik,
nagu vanaproua heaks arvab, sest ega siis tema ometi -viitsi
lastega seda teha, mis mina tegin. Tema poputab ja tos-
sutab iseennast, mitte lapsi. Sellepärast ma ütlesingi, et
seal nüüd tingimata midagi sünnib.“
„ Aga ehk vanaproual ongi õigus,“ lausus Indrek ra-
hustunult.
„ Kui härra seda ütleb ja arvab,“ vastas Tiina.
„Aga
proua ise tahtis seda teisiti. Ja kui ma haigemajas teda
vaatamas käisin, siis küsis ta igapäev minult, et kas ma
lastega ikka kõik nõnda teen, nagu tema seda käskind ja
juhatand, ja proua pani mulle alati südame peale, et kui
temaga midagi peaks juhtuma, siis tehku ma karvapealt
ikka nõnda edasi, nagu tema seda nõudnud.“
Senini Tiina oli Indreku ees püsti seisnud, kes asus
kraavis turbal, mida ta parajasti oli välja pildunud. Nüüd
ütles tüdruk:
„ Härra, kas lubaksite mind siia mättale istuda, mu ja­
lad on hirmus väsind?“
„Sinna ma ei soovita,“ vastas Indrek, „ennist oli uss
seal rõngas päikesepaistel, nüüd ta on vist seal mätta sees.“
„ H ärra, te ajate mulle hirmu peale!“ hüüdis tüdruk
ja pidi peaaegu Indreku juurde kraavi kargama.
„Ma
kardan koledasti usse. Need on kõige vastikumad loomad
ilmas!“
„ Vaadake seda mätast seal,“ näitas Indrek käega,
„ sinna võiksite muidu väga hästi istuda, aga ma kardan, te
158külmetate end ära, kevadine maa on salakaval oma kir­
siga. Siiski, pidage, ma teen teile istme.“
Nende sõnadega Indrek ronis kraavist välja, läks kase-
põõsa juurde, painutas mõned parajad puud kõverasse ja
ütles siis tüdrukule:
„Soo, tulge istuge siia peale. Aga hoidke, et te maha
ei kuku, sest nad võivad teil alt ära lipsata. Muidu on see
praegu kõige parem iste soos, pole ussi ega külma karta ja
vedrutab veel pealegi.“
Nõnda siis Tiina seadiski enda kõverdatud kaskedele
istuma, mida kattis juba õrnpehmelt kähisev lehestik. Aga
kui ta tundis end oma istmel liiga ebakindlana, õpetas
Indrek:
„ V õtke teise käega sirgetest kaskedest kinni.“
„ Jah, härra,“ vastas tüdruk, aga ta teostas õpetuse nii
oskamatult, et iste lipsas tal alt minema. Vähe puudus,
siis oleks ta end porist leidnud.
„ Ma seisan parem püsti,“
ütles ta, „muidu saan viimaks märjaks.“
„ No kuulge,“ ütles Indrek, „milleks püsti seista, kui
niisuke tore iste olemas, ainult temaga peab pisut harju­
ma.“
Ja ta painutas kased uuesti kõverasse, laskis tüdruku
neile peale istuda ja andis talle siis ühe sirge kase pihku.
„ Nii,“ ütles ta.
„ On nüüd hea? Natukese aja pärast
muutub iste palju rahulikumaks, kased harjuvad oma seisu­
korraga. Siis võite tasapisi kiikudagi.“
„ Kas nad katki ei lähe?“ küsis Tiina.
„ Pole karta,“ vastas Indrek, „need on sookased.“
Ning nüüd painutas ta teisest põõsast ka iseenda tarvis
mõned kased istmeks.
„ K üll on siin ilus,“ ütles Tiina nagu mingis ekstaasis,
kui nad olid natukene aega vaikides istunud.
159„ Ilus?“ küsis Indrek ja vaatas tüdrukule mõttetult otsa,
nagu viibiks ta ise kuski kaugel.
„ Jah, härra,“ kinnitas Tiina.
„Vaikne, rahulik, seda küll,“ lausus Indrek.
„ Ma tahaks siia jääda, härra,“ ütles tüdruk nagu pa­
luvalt.
„Ärge rääkige rumalust,“ vastas Indrek teatud kärsi­
tusega.
„Ei, härra,“ vaidles tüdruk vastu.
„ Ma tahan tõesti
siia jääda. Kas teil siis enam sugugi mind tarvis ei ole?“
„ Ei, Tiina, minul pole teile mingit tööd anda ja seda
pole ka tulevikus loota,“ seletas Indrek.
„ Kraavikaevaja
ei vaja teenijat.“
„ Kas kraavikaevajad elavad kõik üksi?“ küsis tüdruk
nagu huvitatult.
„ Kuis nii üksi?“ küsis Indrek vastu, nagu ei taipaks ta
tüdruku sõnade mõtet.
„No nii, et tal ei ole kedagi, kes kodus süüa teeks,
seda metsa järele viiks, pesu peseks ja lapiks, sokke nõe-
luks, maja valvaks ja korras peaks,“ seletas Tiina.
„ Kraavikaevajal on ehk selleks naine, mitte teenija,“
ütles Indrek nüüd.
„ Kas siis teenija ei või seda teha?“ küsis Tiina.
„ Aga kust ta palka saab? Kraavikaevajal pole talle
maksta.“
„Aga kui tal on naine, kust siis see saab?“
„ Kes siis naisele palka maksab.“
„ Noh, aga kui teenijajääks ka ilma palgata?“
„ Millest ta siis elab?“
„ Millest naine elab?“
„ Naine teenib ise, teeb tööd.“
160„ A ga eks teenija tee siis tööd ja teeni, nii et oleks
süüa ja riiet.“
Nõnda rääkisid nad lause-lauselt vastastikku, kuni
Indrek jäi vait, nagu mõtleks ta järele, et mis see siis nüüd
kõik on või mis see peab tähendama. Lõpuks ütles ta üsna
selgelt ja rahulikult:
„O lgu kuis on, aga mina pole see kraavikaevaja, kes
vajaks praegu naist või sellist teenijat, kes muretseb ise
endale süüa ja riiet. Mina tahan olla üksi.“
„ A ga teil on ju vana isa,“ lausus tüdruk.
„ See on tükk minevikku, mitte olevikku, ammugi
mitte tulevikku,“ rääkis Indrek.
„ Ma katsun elada mine­
vikus, vähemalt mõni aeg. Nõnda on mul praegu kõige
parem. Ja seda ma ei muuda. Mis mul vaja, selle natu­
kese eest muretseb õde ja õetütar .
„ See ülal talus ongi teie õetütar, see noor tüdruk?“
küsis Tiina.
„Kust teie teda tunnete?“ imestus Indrek.
„ M a tulin ju sealt läbi,“ seletas Tiina.
„Ta oliõues,
ma teretasin ja küsisin, et kas teie, härra, peaks kodus
olema, ja tema vastas, et olete vist kraavil. Ta tuli veel
minuga toaotsa ja seletas, kuidas ma teid võiks leida. Aga
viimaks nägi, et isa all koplis, ning ütles: minge vanaisa
juurde, küll tema teile näitab. Nõnda ma tunnen teda.
Minule ta kangesti meeldib, meie kahekesi saaks vist väga
hästi läbi.“
. .Ärge olge selles nii kindel,“ ütles Indrek, „Elli pole
ehk sugugi nii hea, kui teie arvate.“
„Ega ju mina pole ka nii hirmus hea,“ seletas Tiina,
„ aga kui keegi sulle meeldib, siis teed kõik, mis ta tahab,
ja nõnda saad ikka läbi. Ja mina saaks härra õetütrega
tingimata hästi läbi. Härra õega ka.“
11 Tõde ja õigus V
161„ Milleks te seda nii väga toonitate?“ küsis Indrek.
„ Ma mõtlen nimelt, et kui teil, härra, mind tarvis ei
ole, siis ehk on teie õel, soovitate mind temale, ütlete, et
olen korralik tüdruk ja et minust pole midagi halba karta.
Seda te võiks küll, härra. Ja et ma sel korral teile šoko-
laadi pärast valetasin, siis ma tõotan teile vandega, et ma
seda enam kunagi ei tee, nii et ka selle poolest pole teil
enam midagi karta.“
„Aga mina ei saa teid siiski oma õele soovitada,“
ütles Indrek.
„ Kas tal pole tarvis?“ küsis Tiina.
„ Ei, tarvis tal juba oleks,“ rääkis Indrek, „ja suveks
võtab ta tingimata kellegi, aga te ei oska ju maal midagi
teha, olete linnas kasvanud ja elanud.“
„ Ei, ma olen maal ka olnud,“ vaidles tüdruk vastu,
„ olen isegi loogu võtnud ja pisut niitnud. Lehmi olen kat­
sunud ka lüpsa, aga minu käest lõi lehm lüpsiku ümber.“
„No näete,“ ütles Indrek, „aga minu õel on niisukest
tüdrukut vaja, kelle käest lehm jalaga lüpsikut ümber
ei löö.“
„ Minu käest ta nüüd ka enam ei löö, sest siis olin ma
alles väikene,“ seletas Tiina.
„ Ei, Tiina, teil on kõige mõistlikum linna tagasi
minna, seal olete harjunud, seal ka elage. Seal on teil ker­
gem töö ja palka saate ka rohkem, sest seal te oskate
rohkem.“
„ Ma võin maal esteks ka vähema palgaga, kuni õpin
kõike tegema, mis siin vaja,“ ütles tüdruk nüüd.
„Las
härra õde võtab mu alguses ainult toidu eest, ma ei söö ju
kuigi palju, palk määraku pärast, kui ta näeb, mis mu töö
väärt on. Kas te mind nõnda ka ei või oma õele soovi­
tada, härra?“
162„ Ei, ka nõnda mitte,“ ütles Indrek.
„ T ähendab härra tahab minust lihtsalt lahti saada, ei
muud midagi,“ ütles Tiina nüüd ja Indrek mõtles temale
seda kinnitada, aga kui ta nägi, et tüdrukul on silmad vett
täis, hakkas tal temast kahju ning ta muutis oma esialgselt
kavatsetud sõnu, öeldes:
„ Talus on suvel täit ja tugevat inimest vaja. Ei ole
nii väga tähtis, mis inimene sööb või mis ta maksab, vaid
kas ta tööga toime saab, kas ta täie inimese eest väljas suu­
dab olla, sest muidu jääb töö tegemata või teised peavad
mitme eest rühmeldama.“
Tiina istus natukene aega vaikides, nagu mõtleks ta
Indreku sõnade üle järele, ja ütles siis:
„ Härra, kas lubate, et ma ise teie õega räägin? Ma
ei luiska talle midagi, ütlen kõik nagu on, aga ütlen ka
seda, et ma olen keldrikorteris sündind ja kasvand ning et
mina pole ometi mõni preili, kes ...“
„ Ja ometi olete nagu mõni preili,“ ütles Indrek vahele.
„ Kas tõesti olen, härra?“ küsis Tiina äkki rõõmsalt,
nagu oleks juba kõik elumured lahendatud.
„ Kas tõesti,“ kordas Indrek nagu osatades ja lisas
siis: „ Prouagi ei tahtnud teid alguses just sellepärast majja
võtta, et olete teenijaks liiga peenike. Aga mis teiega siis
veel siin maal peale hakata, kus on sõnnikuvedu, kartuli-
võtt, rehepeks ja muud niisugused asjad.“
„ Uskuge, härra, ma teen kõik, ma teen kõik hea mee­
lega, kui ma aga võiks siia jääda,“ kinnitas Tiina.
„Nüüd
ma teen veel parema meelega, kui härra ütleb, et ma olen
pisut preili m oodi.“
Jälle vaikisid mõlemad natukene aega, siis ütles
Indrek:
„ Lõpuks — jumal teiega, Tiina! Kui te nii väga
11*
163tahate maale jääda, jääge! Pealegi ei saa ju mina teid sel­
les takistada . .
„ Eks ole, härra, teil pole ju mingit õigust mind selles
takistada, seda arvasin mina isegi,“ rääkis Tiina kärmesti
vahele.
„ Nii et kui mina tahan jääda, siis võin ma ka ilma
teie loata jääda. Ainult kui ma koha leian, kui ma ulu­
aluse saan.“
„ A ga minu soovitust ärge arvestage, seda pidage mee­
les,“ kinnitas Indrek.
„Kas härra seda ka ei või öelda, et ma korralik tüd­
ruk olen ja et mind võib usaldada?“ küsis Tiina.
„ Hea küll, seda ma ütlen, kui minult küsitakse,** vas­
tas Indrek.
„ T änan teid, härra, sellegi eest,*' ütles Tiina ja tõusis
kooldunud kaskedelt, et minekut teha. Ja läkski, nii et
kadus sookaskede rohelusse, kuna Indrek hakkas kraavist
turvast välja pilduma. Aga nõnda kestis see ainult mõni
minut, siis tuli Tiina tagasi ja ütles:
„Härra, ma mõtlesin järele. . . ma nõnda ei jää, kui
teie ei taha. . . ma ei tee teie tahtmise vastu.“
Need sõnad ütelnud, ta pöördus kõrvale ja hakkas
nutma, aga tegi seda nii vaikselt ja omaette, nagu polekski
siin sookaskede keskel kedagi teist kui aga tema üksi, või
nagu poleks kellelgi sellega midagi tegemist, et tema seisab
siin, märjad silmad vastu rohelist põõsast. Alles natukese
aja pärast sai ta edasi rääkida, ilma et oleks nägu õieti
Indreku poole pööranud: „Teie olete, härra, minu vastu
nii hea olnud, te olete ka teiste vastu nõnda olnud, et kui
teie tahate, et mina lähen, siis lähen ma. Nüüd te teate.
Seda ma tahtsingi teile öelda. Mina jään ainult siis, kui
teie lubate, muidu mitte.“
„ Noh, siis jääge, kui see teid kuidagi aitab,“ rääkis
164Indrek.
„ A ga pidage meeles, Tiina: teie tulite siia nii­
öelda minu kaudu ja tõttu, kui teie läbi midagi sünnib, siis
puutub see ka minusse, sest inimesed panevad teie teod
vähemalt osaltki minu arvele. Sellepärast hoidke end!“
„ Ma hoian, härra!“ vastas Tiina, ja tema süda hüppas
rõõmu pärast sees, et Indrek temaga nii tõsiselt rääkis.
Aga ta rõõm kasvas veelgi suuremaks, sest Indrek jätkas:
„ Minule isiklikult oleks muidugi parem olnud, kui ma
teid siin ei näeks, sest teie tuletate mulle linnasündmusi
meelde. Aga te olite seal mulle suureks abiks, olite tubli
tüdruk, sellepärast jääge pealegi, kui nii väga tahate ja kui
kuidagi jääda saate.“
„ Kui härra ka oma õele võiks öelda, et ma olen tubli
tüdruk,“ mangus Tiina.
„Seda ma ju ei tea, kas te maal sama tubli olete kui
linnas,“ vastas Indrek.
„ Tõsi küll, härra, seda te ju ei tea,“ oli ka tüdruk ise
nõus.
„ A ga kas te ei lubaks mind täna öösiks sauna jääda,
nii et homme hommikul hakkan ma siis uut kohta otsima?“
Oh jaa! Seda muidugi, sellega Indrek oli nõus.
Nõnda siis Tiina läks kraavilt sauna juurde meeleolus, nagu
oleks ta natukese ajaga, väikese rääkimisega ja mõne tühise
pisaraga võitnud poole maailma. Aga kui Indrek õhtul
koju tuli, ootas teda soe tuba ja soe toit ning kogu eluruum
oli nagu värskema õhu ning teissuguse välimuse omanda­
nud. Mis siin oli muutunud, seda ta ei teadnud ütelda, aga
et midagi tõepoolest oli muutunud, selles polnud kahtlust.
Pealegi Tiina oli jõudnud juba isale oma loo ära
jutustada ja temale ütelda, kui väga ta tahaks maale tee­
nima jääda. Isa oli ta siis kohe oma varju alla võtnud ja
sellepärast ütles ta esimesel parajal silmapilgul Indrekule,
et võib-olla saaks Tiina ülal Maretiga kaupa, see ju niikui­
165nii otsib suilist. Mis aga sellesse puutuvat, et tüdruk pole
maatööga nii väga harjunud, siis — eks ta õpi. Kui ini­
mesel on töö peale niisugused lahtised käed nagu Tiinal,
arvas isa, siis hakkab ta varsti kõike tegema.
„ Ta teenis sinu juures hulk aega, sa peaks teadma,
mis inime ta on,“ lõpetas isa oma rääkimise.
„ Ta teenis ju linnas, mitte maal,“ vastas Indrek, põi­
geldes vastusest kõrvale.
„ Linnas näeb ju veel paremini, mis inimene keegi on,“
ütles isa.
„ Seal oli ta korralik,“ lausus Indrek vastu tahtmist,
sest pärast Tiina äratulekut üksi kraavil asja üle järele
mõeldes muutus tema süda millegipärast rahutuks, hakkas
peaaegu valutama, nii et kui ta praegu oleks pidanud otsus­
tama, kas Tiina võib jääda või peab ta minema, siis oleks
ta tingimata pooldanud viimast ja oleks seda ka tüdrukule
endale ütelnud. Tiina isegi näis seda Indreku meelemuu­
tust aimavat ja hoidus sellepärast pelglikult temast eemale,
et see ei saaks mahti oma endist luba tagasi võtta.
Aga saunas liikus ja talitas ta nagu oma inimene. Et
Indrek endale vahepeal oli sängi kokku tagunud ja all
isa juures magas, siis tegi Tiina oma aseme sõnalausumata
vommile, nagu oleks ta varemalt kellegagi selles asjas läbi
rääkinud. Indreku märkusele, et tema oleks võinud ju
ahjule ronida, vastas tüdruk:
„ Ei, härra, ongi viisakam, kui teie isaga kahekesi all
ja mina üksi ülal.“
Nõnda ta siis roniski vommile, nagu oleks see tal üsna
harjunud asi, tõepoolest aga tegi ta seda täna esimest
korda, sest seal talus, kus ta noores eas ühes emaga mõned
suved veetnud, polnud enam sellist ahju ega ahjupealist.
165XII.
Järgmisel hommikul Tiina oli aegsasti jalul ja hakkas
talitama, nagu oleks õhtul keegi talle ütelnud, mis ta te­
gema peab. Ta läks ämbriga kaevule, kus polnud vinna ega
kooku, pumbast rääkimata, vaid kus rakkeil seisis pikk
konks veevõtmiseks.
Kui ta sellega natukene aega oli
kolistanud ja udinud, tuli ta tuppa tagasi ja ütles kaebli­
kult:
„H ärra, ma tahtsin vett võtta, aga ämber läks kaevu.“
„Muidugi läheb selle konksuga kaevu, kui ei oska
võtta,“ vastas Indrek.
„ Miks te ämbrit kinni ei sidunud?*
„ Mis nüüd saab?“ küsis Tiina peaaegu hirmunult.
„ Peab ämbri välja võtma, mis muud,“ ütles Indrek
ja läks kaevule, kus põlvitas rakkeile ja hakkas konksuga
ämbrisanga püüdma, kuni ta selle kätte sai.
„ Soo, nüüd ma tean, kuidas maal peab ämbrit kaevust
püüdma,“ ütles Tiina, kes oli kogu toimingut kummargil
kaevurakkeil jälginud, nagu oleks ka temast seal kui­
dagi abi.
„Pole tähtis, et te oskate ämbrit kaevust püüda,“
ütles Indrek, „vaid peate oskama nõnda vett võtta, et
ämber kaevu ei lähe.“
167„ Kas härra õe juures on ka niisuke kaev?“ küsis
Tiina.
„ Hullem,“ ütles Indrek, „palju hullem.“
„ Mis seal siis veel on?! “ hüüdis Tiina kohkunult.
„ K üllap näete, kui sinna saate,“ ütles Indrek, võttis
veeämbri ja läks toa poole.
„H ärra, lubage, et mina,“ rääkis Tiina ja haaras
ämbrisangast kinni, nagu tahaks ta selle Indreku käest ära
kiskuda.
Aga see ei mõtelnudki ämbrist loobuda, vaid
ütles:
„ Siin pole mingit härrat, siin on ainult sauna Indrek.“
Aga ka Tiina ei lasknud enam ämbrisanga peost.
Nõnda läksid nad kahekesi kõrvu veeämbriga, nagu oleks
see äkki nii raskeks muutunud, et üks ei jaksa teda enam
kanda. Samal ajal Tiina rääkis:
„ Ei, härra, minule olete ja jääte härraks, elage linnas
või maal saunas.“
Toas tuld tehes Tiina läkastas suitsu käes ja käis
vesiste silmadega, aga ta võttis seda lihtsa paratamatusena,
nagu ei võikski see teisiti olla. Ta õppis peagi tõsiasja
tundma, et saunas on kasulik küürakas olla, sest niikuinii
pead suitsu pärast kõveras käima. Kui ta küsis Indrekult,
mis toitu ta peab valmistama, sai ta vastuseks, et peab koo­
rega kartuleid keetma. Seda siis Tiina tegigi ja murdis
pead, mis veel tuleb. Aga nagu pärast selgus, ei tulnud
midagi, mis oleks nõudnud valmistamist. Tiina vihjas
suitsusingile, mida ta eile õhtul nii-öelda omapead küpse-
tanud, aga Indrek ütles, et selle küpsetamine on töö- ja
toiduraisk. Toorelt paar kildu lõigata, seda võib, aga ka
mitte alati, sest sissetulekud ei luba. Peaasi — lihtsus!
Tükk leiba, kartuleid, silku või heeringat, piima, vahete­
vahel pisut võid — sellest aitab, peab aitama! Töö
168lihtne, toit lihtne. On töö raske, siis söö kas või puupulki
ja kive sisse, ikka seedib ära, nõnda arvas Indrek praegu
ja katsus sellekohaselt elada.
Maret oli tahtnud talle lõunaks kraavile midagi järele
saata, aga Indrek leppis lõpuks ainult sellega, et saadetagu
õhtuks sauna juurde.
Nõnda see oli siis jäänudki täna­
päevani. Aga hommikuti Elli tuli piimapudeliga, selle
Indrek võttis kraavile kaasa. Täna hommikul sauna juu­
rest tagasi tulnud, Elli ütles emale:
„ A11 on seda moodi, nagu ei lähekski see tüdruk
enam ära.“
„Ei või olla, mis see onu ta tegema paneb,“ vastas
Maret.
„ Ega ta teda kraavile saa kaasa võtta. Ta käis ju
sügisel ka, onu tahab ju ometi teada, mis linnas lastega
sünnib.“
„ Aga miks ta siis asjad kaasa on toonud?“ küsis Elli.
„Tal oli eile ju suur pamp seljas, kui ta tuli. Ja saunas oli
kõik tehtud, kui mina sinna läksin, andsin ainult piima-
pudeli ära ja tulin.“
See pani Maretigi pisut mõtlema. Temal tõusid äkki
erilised kahtlused Tiina suhtes: temal tõusid naiselikud
kahtlused teise naise suhtes, kes tuleb juba teist korda lin­
nast maale. Ja tahtmatult viirastusid talle venna abieluli-
sed viperused ning tema vabatahtlik sunnitöö Vargamäe
soos.
Kas need asjad ehk ei ole kuidagi ühenduses selle
naisega, kes viibib praegu all saunas?
„ K üllap pärast kuuleb, mis selle inimesega on,“ ütles
Maret viimaks tütrele, lootes vanaisalt lähemaid teateid.
Kuid asi lahenes veel lihtsamalt. Ei võtnud pikka aega,
kui juba see kahtlustatud inimene tuli ise alt saunast üles ja
jutustas Maretile, nii et iga teinegi võis pealt kuulata, kui­
das temaga õieti lood on. Jutustas, kuis temale siin meel­
169dib ja kuis ta tahaks siia jääda, aga ei ole kohta ega tee­
nistust; kuis ta härrat — Tiina nimetas Indrekut ainult
nõnda — palunud, et see teda oma õele soovitaks, ja kuis
ning miks see seda mitte ei tee, ainult niipalju on lubanud
ütelda, et tema, Tiina, on korralik ja tubli tüdruk. Ja nüüd
Tiina tulnud hea õnne peale ise kuulama, kas härra õde
teda ehk ometi enda juurde ei võta, mõneks ajaks proovi-
legi, kui mitte muidu. Tõsi jutt, perenaine võtku proovile
ja ütelgu pärast, millist palka ta võib maksta. Tiina võib
ka vähema palgaga, eriti alguses, sest tema teeniks hea
meelega, kui mitte härra enda, siis ometi härra õegi juures.
Tiina jutustas ja seletas kogu asja nii lihtsalt ning kui­
dagi kohtlaselt ja naljakalt, et ta võitis Mareti südame kohe.
Samuti ta meeldis Ellile, kes käis salajas emale peale, et
see Tiina ära kaupleks. Aga Maret ei tahtnud seda ometi
muidu teha, kui mõtles enne Sassiga aru pidada, sest suvine
tegemine puutub rohkem välist kui tubast tööd, seega roh­
kem peremeest kui perenaist. Kuna Sass kündis parajasti
toatagusel väljal, siis mindi sinna. Peremehele ei torganud
võõras tulijas midagi muud erilist silma kui aga tema kõn­
nak, mis oli nagu teissugune kui muudel inimestel. Et aga
Sassil endal teine jalg vigane, siis oleks naeruväärt olnud
tüdruku kõnnakule rõhku panna. Ainult „kleenuke** kont,
see tegi pisut muret, ja tööoskus, sest mis palka sa inime­
sele lubad, kui sa ei tea, mis ta heinakaarel teeb. Kuna
aga viimaseil aastail üldse pidi juhuslikkude tööjõududega
leppima, siis riskeeris peremees ka siin.
„ Kui kaua te Indreku juures teenisite?“ küsis Sass
viimaks, et üldse midagi küsida.
„ H ärra juures olin üle kahe aasta, peremees,“ vastas
Tiina.
„Ja saite toime?“
170„ Sain toime,“ kinnitas Tiina.
„ H ärra lubas teile
öelda, kui küsite, et ma olen korralik ja tubli tüdruk. Lin­
nas ma saagisin ja lõhkusin puidki.“
„ Kui vana te olete?“
„ Kakskümmend viis juba täis,“ vastas Tiina punastu-
des, nagu oleks niipalju aastaid häbiasi.
„Ei mina teid nii vanaks võind pidada,“ ütles Sass.
„ Mina ka pidasin teid palju nooremaks,“ ütles Ma­
ret.
„ Mina lugesin teid nii Elli kilda — see on varssi
kaheksateistkümnene.“
Sellega õieti see „peretellimine“ lõppeski — piltlikult
öeldud, hambasse vaatamisega, nagu oleks inimene pisut
hobuse tõugu loom.
Põllult tagasi jõudnud, ema ütles
Ellile:
„ Siin ta on, see sinu abi, ära pärast nurise. Taht­
sid — said!“
„ Kas Elli siis tahtis mind?“ küsis Tiina.
„ Ajas kui hull peale, et — ema, võta see, võta ära!“
rääkis Maret.
„ Minule Elli meeldis eile ka kohe,“ ütles Tiina.
„ Noh, siis katsuge, et läbi saate, nii et mossitamist ei
tule,“ rääkis Maret.
„ Mineval suvel oli alatine häda, ei
sobinud teised.“
„ KülI meie juba sobime, perenaine, ma ei kardagi,“
kinnitas Tiina ja vaatas Ellile naeratades otsa, kes vastas
sellesamaga, nagu oleksid mõlemad leidnud korraga otsi­
tud õnne.
„ Noh, mis siis muud, kui minge tooge oma asjad alt
üles,“ ütles Maret.
„ Ega mul olegi suurt midagi tuua, jätsin enamasti kõik
linna, ei jõudnud ju seljas kanda,“ seletas Tiina ja läks
mäelt sauna poole, nagu oleks tal kümme paari jalgu all.
171Sauna uksed olid lahti, aga kodus polnud kedagi.
Tiina võttis oma pambu ja lahtised riided ning läks, ilma
et oleks võinud kellelegi ütelda, kuhu või millal. Isa tuli
alles õhtupoolikul koju, aga tema ei pannud Tiina riiete ja
pambu kadu tähelegi. Indrekul oli kogu asi südame
peal ja tema küsis õhtul koju tulles isalt kohe:
„ Kuhu Tiina oma pambuga läks?“
„ Ei mina tea sellest midagi,“ vastas isa.
„Mina pole
teda sestsaadik silma saand, kui ta ennist üles läks kohta
kauplema. Ju ta vist siis koha kätte sai.“
„ M a mõtlesin, et tulevad minu käest enne järele kuu­
lama,'1 lausus Indrek.
„Mis seal veel kuulata, kui inimene nii kaua majas
olnd,“ vastas isa.
„ Tuuakse iga kevade linnast uued, kust
kohalt sa neid nüüdsel ajal järele kuulad.“
Aga Indrek oleks ometi tahtnud, et Maret oleks te­
maga enne rääkinud, kui ta Tiinaga kauba kindlaks tegi.
Ja talle tundus endale praegu, et kui Maret oleks seda tei­
nud, siis tema, Indrek, oleks talle nõu andnud Tiinat mitte
võtta.
Milleks Indrek sellist nõu tahtis anda, seda ta ei
teadnud, aga ta tundis ometi, et ta nõnda oleks talitanud.
On aga Tiina juba kohal ja kaup kindel, siis olgu, Indrek
vahele segama ei lähe, seda mitte.
Ei võtnud kuigi palju aega, kui Tiina ise teatega uksest
sisse astus, et temal koht käes ja kaup kindel. Ta jäi näh­
tavasti ootama, mis Indrek vastab, ja kui see vaikis, nagu
ei huvitaks see teade teda põrmugi, taganes tüdruk ukse
juurde ja ütles tasakesi ning nukralt:
„Härra, teile ei meeldi, et ma koha sain. Te olete
sellepärast minu peale pahane.“
„ Ei, Tiina,“ vastas Indrek, „ma olen ainult väsinud.“
172Aga kui Tiina tühjade toidunõudega alt üles läks, oli
endine hüplev rõõm nagu peoga võetud ja süda muutus
valusaks ning raskeks.
Ja ta otsustas võimalikult harva
sauna juurde minna, sest võib-olla Indrek kardab, et Tiina
hakkab nüüd iga päev teda tülitamas käima, ja sellepärast
ongi ta nii tusane. Aga ei, Tiina ei tee seda, Tiinal ei ole
tarvis, sest temal on sellestki küll, et ta võis jääda siia.
Oma nukrusele ja südamevalule vaatam ata tundis ta
ometi, kuidas kogu keha täidab peaaegu õnnejoovastus.
Ja mis tähendab elus südamevalu, kui oled õnnelik? Õnn
on selline imelik asi, et tema ei tulegi ilma nukruse ja va­
luta, seda on Tiina iseenese juures tähele pannud. Teistel
võib-olla tuleb ta teisiti, tuleb ilma igasuguse vaevata, aga
Tiinal ei tule. Sellepärast on tema harjunud ka valusa
südamega rõõmus olema, nii et teised arvavad, nagu po­
lekski temal kunagi mingit valu ega vaeva.
Samale arvamusele jõuti varsti ka Vargamäel. Sel­
lest oma mehega juttu tehes Maret ütles kord:
„ Tiina on muretu ja rõõmus, nagu polekski ta veel
täiskasvanud inimene.“
„ N ü üd tapavad elumured lapsigi,“ vastas Sass ja tule­
tas meelde karjalast, kes vihmase ilma pärast endale nööri
kaela pannud.
„ Ega siis ikka ainult vihmase ilma pärast,“ vaidles
Maret vastu.
„ Lehes seisis ju,“ kinnitas Sass; „vihmane ilm ja
naabri perepoeg ning nöör kaela. Ei maksa elada, kui ei
saa vihmast lahti ega perepoega kätte.“
„Noored saavad nüüd enneaegu vanaks,“ arvas Ma­
ret ja hakkas meelde tuletama iseenda noorust ning võrd­
lema seda Elli omaga. Aga Sass arvas otse vastupidi, et
173noored saavad nüüd liiga hilja vanaks ja selles olevat see
elu häda ning kurjajuur.
„ Ma vaatan Oskarit,“ rääkis ta, „ta on ju täiskasva­
nud mees, väeteenistusest läbi ja kõik, aga elab, nagu oleks
alles laps. Või arvad sina, et temale teeb põrmugi pea­
valu, mis kohaga saab, mis kividega põllul või uute hoone­
tega? Ära usu! On vaba silmapilk, siis, vaata, istub ratta
selga ja on läind. Pärast kuula, kuhu otsaga jõund. Nagu
oleks kogu tarkus selles, et saaks võimalikult kaugele.“
„ Aga kui ratas on kord ostetud, miks siis mitte
minna,“ ütles Maret.
„ Hea küll, et ostetud,“ rääkis Sass, „aga kui kaugele
sa ikka lähed, ega rattaga ilmast välja pääse. Ja tagasi
tuled ometi vanasse paika. Kui elasime kiriku juures, siis
ütlesin alati, et mingu inimene, kuhu ta läheb, minu juurde
jõuab ta ikka tagasi, s. t. puusärgitegija juurde. Aga meie
lastega on vist see häda, et nad pole Vargamäel sündind,
et nad mäletavad endist kodu, sellepärast nad aina lähek­
sid kuhugi.“
„ Ei, Sass, nii see küll ei ole,“ vaidles Maret vastu.
„ Meie omal ajal olime ju kõik siin sündind, aga minema
kippusime ikkagi, ainult siis polnd veel rattaid, pidi jala
minema.“
„ Nojah, siis lõpuks tulebki nõnda, nagu Oskar kord
ütles, et tema ise lillutab rattaga, aga poeg võib-olla vuris­
tab juba lennukiga. Hea küll, kui lennukiga, siis lennukiga.
Aga kas ta jõuab kaugemale kui rattaga või jala? Kas ta
jõuab kaugemale kui mina oma vigase jalaga? Inimesed
hakkavad ehk lõpuks muidu niisama õhku tõusma, lihtsalt,
ilma lennukita, aga ega nad ilmast välja ikka pääse. Mina
oma vigase jalaga jõudsin Vargamäele, Oskar oma rattaga
ei saa lõpuks ka kaugemale ning tema poeg oma lennukiga
174tuleb siiasamasse. Lehes seisis, et tähedki tulevad maa
peale, väiksemad enne, suuremad pärast. Tähendab ne­
madki tulevad siit oma puusärgitegijat otsima, mis siis veel
inimesest rääkida.”
„ A ga ega siis tähed ometi Vargamäele lange,“ ütles
Maret.
„ K õige vanemadki inimesed pole kuulnud, et siia
oleks mõni täht kukkund.“
„ Kus see Vargamägigi on, ikka maa peal, ei kusagil
mujal,” seletas Sass. „ See ongi, millest inimesed aru ei saa,
ammugi mitte noored. Ajavad, kihutavad, aga varsti läheb
kõht tühjaks, ja siis koju tagasi. Näe Indrekki, tema tah­
tis kõige kaugemale, läkski ehk kõige kaugemale, aga nüüd
on ta siin.“
„Teda ju tühi kõht ei ajand,“ katsus Maret vastu
vaielda.
„ T ühi kõht või midagi muud, aga tagasi tuli,“ rääkis
Sass.
„ Sellepärast ütlen ma, et kui saaks hoopis minema,
siis oleks teine asi. Kui saaks nõnda, et tõused õhku ja
lähed, nii et ei tulegi enam tagasi, vaat’ siis maksaks minna.
Või kui ei lähe igaveseks, siis ometi mõnekskümneks aas­
taks, siis juba maksaks lennuki peale mõelda, siis hakkaks
minagi veel mõtlema.”
Nõnda M aret ja Sass arutasid noorte lennuhimu. Aga
just nüüd, kus nad seda arutasid, hakkas noortel lennuhimu
nagu kahanema — miks? keegi ei teadnud, noored isegi
vist mitte. Algas kõik õieti sellest, et kui Oskar ja Elli
mõtlesid kuhugi minna, kutsusid nad ka Tiinat kaasa. Aga
see vaatas neile oma suurte pruunide silmadega naeratades
otsa ja ütles, et tema pole kunagi kuskil käinud ja jääb ka
Vargamäel koju, sest temal on siingi hea küll. Veel enam:
siin on parem kui mujal, sest siin on vaiksem.
Pealegi,
tema pole enam nii noor, et ei võiks kodus olla.
175Viimased sõnad ajasid teistele naeru peale ja Oskar
ütles tõsiselt:
„ Te olete noorem kui kõik külatüdrukud kokku.“
„ See ainult paistab nõnda, sest ma olen hirmus kõhn,“
seletas Tiina.
„Te pole sugugi nii hirmus kõhn,“ vaidles Oskar
vastu, astus tüdrukule lähemale ja vahtis talle oma siniste
silmadega tungivalt otsa, nagu uuriks ta tema kõhnust.
Pikkuselt oli ta ligemasti peajagu Tiinast ees ja see pidi
pisut ülespoole vaatama, et noormehe pilku vastata. Aga
see kestis ainult silmapilgu nõnda, siis pöördus Tiina nagu
häbenedes kõrvale ja ütles:
„ Mina ei oska teiste rõõmu kaasa teha, seda peab
lapsest saadik õppima, aga mina põdesin noorelt kaua.“
„ A ga nüüd te olete ju terve?“ ütles Elli.
„ N ü üd küll,“ vastas Tiina.
„Noh, siis hakkame nüüd õppima,“ ütles Oskar. „ Me
õpetame teile paari nädalaga kõik tantsud selgeks.“
Aga Tiina ei tahtnud tantsima õppida, nagu mõtleks
ta näidata, et elus võib ka ilma selleta läbi saada. Elus
võib ilma palju muutagi läbi saada ja sealjuures ometi
õnnelik olla, seda nagu katsus Tiina teistele tõendada.
Ning Vargamäel sündis päise päeva ajal ime: Oskari
ja Elli rattasõidud hakkasid harvemaks ja lühemaks muu­
tuma, muutusid silmanähtavalt, olgugi, et keegi ei pannud
seda enne tähele, kui muutus oli peaaegu lõpule viidud. Al ­
les siis ärkasid kõik nagu unest. Ons inimesed tänavu ke­
vadisest tööst nii väsinud? Ons rattad korrast ära? Ons
Vargamäe mail peod ja lõbustused lõppenud mingi üldise
leina puhul? Ei üks ega teine. Inimesed pidutsevad ja
lõbutsevad endiselt, inimesed lõbutsevad seda rohkem,
176niida raskem neil on, et nõnda iiiirikesekski eluraskust
unustada.
Kui Vargamäe noored seda asja isekeskis arutasid,
heitis Oskar õele ette, et temast ei saavat kuhugi ja üksi
olevat igav minna. Aga Elli vastas vennale ennast kaitstes:
„ Enne sa armastasid ikka üksi käia, mina pidin tüliks
olema.“
„ Aga nüüd ei taha enam üksi,“ ütles Oskar.
„ Eks mine siis Tiinaga,“ ütles Elli.
„ Millal ma enne Tiinaga käinud,“ vastas Oskar.
„Okskord on ikka esimene kord,“ arvas Elli.
„ Tiina minuga ei tule,“ ütles Oskar nüüd, ja nõnda
pildusid nad vastastikku Tiina nime suust suhu, nagu olek­
sid nad leidnud mõne uue mängu, millel ei ole lõppu. Mõ ­
lemal oli mängides pisut nagu piinlik ja häbi, aga kumbki
ei tahtnud enne loobuda, nagu peituks kogu mängu mõte
selles, kes kauem vastu peab.
Vargamäe vanad mängisid seda mängu pisut teisiti.
Nende nägudel ei ilmnenud ei piinlikkust ega häbi, vaid
rahutus, peaaegu mure, esiteks Maretil, pärast ka Sassil.
Sest Maret ei tahtnud, et Sass millestki ilma jääks, mida
kasvatas Vargamäe pind. Ta ütles:
„ Vanamees, kas oled ka märgand, et meie lapsed on
kodusemaks jäänd?“
„ Ei minu silma pole see puutund,“ vastas Sass ja lisas:
„ A ga nüüd, kus sina seda ütled, tuleb ka minul meelde, et
lapsed on tõepoolest kodusemaks jäänd.“
„ Nad on väga koduseks jäänd,“ kinnitas Maret.
„ Sa nagu tahad sellega midagi öelda,“ lausus Sass.
„Kuis siis muidu,“ vastas Maret.
„ Meie lapsed jäid
sestsaadik kodusemaks, kui me Tiina võtsime.“
„ Ega siis ometi Tiina pärast?“ küsis Sass.
12 Tõde ja õigus V
177„ Ma ei tea,“ vastas Maret, „näen ainult, et Tiina ei
taha kuhugi minna ja et ka meie lapsed seisavad kodus.
„ Sa räägid seda nõnda, nagu oleks see halb, et nad
kodus seisavad,“ ütles Sass.
„Halb või hea,“ rääkis Maret, „aga mulle torkas äkki
silma, et Oskar ei kipu kuhugi, või kuigi läheb, siis käib
nagu tuld toomas. Alguses ei teadnud ma sellest midagi
märkida, aga siis hakkas Elli kaebama, et ei saa enam
kuhugi, sest Oskar ei taha kaasa minna, ja kuhu see tütar­
laps siis ihuüksi . . . “
„Nii et see asi on siis Oskarist välja läind,“ lausus
Sass mõttes.
„ Oskarist, Oskarist,“ kordas Maret, „hakkab tüdru­
kut taga hoidma.“
'
„ Ah nii arvad sina,“ venitas Sass läbi hammaste, nagu
läheks tal kõnelemine äkki raskeks.
„Heldene aeg, mis siis muud!“ hüüdis Maret mehele
vastu, ja nüüd istusid nad kahekesi tummalt teineteise kõr­
val, nagu oleks noorte armastus mingi murelik asi.
„ Nojah, poiss on ju selles eas,“ rääkis Sass natukese
aja pärast, „et pole muud kui las hakkab naist võtma, aga
kas naiseks just Tiina peab olema, kellest ükski õieti ei tea,
mis ta on ja mis tal on.“
„ Ja kuhu nad panna,“ ütles Maret.
„ Oleksid uued kambrid valmis, siis . .. “ mõtles Sass
ütelda.
„Ei, vanamees,“ ütles Maret vahele, „uued kambrid
ei aita siin midagi. Mina olen Vargamäel kauem eland kui
sina ja ei mina ole näind, et siin uued hooned midagi
aitaks.“
„ Tead, eit, mis mina ütlen: kui tarvis, anname koha
noorte kätte ja lähme ise kas või kiriku juurde tagasi. Hak­
178kan jällegi inimestele puusärke tegema, kui see on tarvili­
kum kui Vargamäel kivide lõhkumine. Seda olen ma juba
ammugi mõelnd.“
„ A ga mis saab siis Ellist?“ küsis Maret.
„ Misuke
mees tuleb teda puusärgitegija juurest otsima?“
„A h, mis saab Ellist1“ vastas Sass ja jäi mõtlema.
Nõnda nad siis mõtlesidki kahekesi ja kumbki ei teadnud
õieti, mispeab nende tütrest saama, kui ta pole enam pere­
tütar, kes võiks loota kaasavarana hobuseid, lehmi ja lam­
baid ning igasugust muud naudi.
Ükskord Maret oli mõtelnud, et tema läheb Varga­
mäelt kas või putkena paljalt minema, kui aga saaks mi­
nema, aga nüüd mõtles ta, nagu oli kord mõtelnud tema
ema: mõtles, mida Vargamäe võiks kaasa anda, kui siit
minnakse. Mõtles veel rohkemgi. Mõtles, et raske on
siit lahkuda ja õnnelik on inimene, kes võib oma elupäe­
vad siin lõpetada. Mõtles oma õde Liisit, kes oli siit läi­
nud kõige suurema „ lauluga“ ja kes veel praegu, kus tal
oma uues elukohas juba täiskasvanud lapsed, ei saa ilma
silmi pühkimata Vargamäelt alla minna. Mõtles ja imes­
tus, kuidas ilmas on kõik kaksipidi ja muutlik, ainult ei saa­
nud kuidagi aru, mis või kes on muutunud, kas inimesed
või Vargamäe, või koguni mõlemad.
„Ega need asjad ühe päevaga sünni,“ ütles Sass lõ­
puks, kui juba küllalt mõeldud.
„ L äheb ehk kõik niisama
üle, noorte inimeste asi.“
„ Ei läind meil enestel, miks ta siis meie lastelgi peaks
minema,“ vaidles Maret vastu.
„Me pole seda tõugu, pole
seda verd.“
„Kust meie teame, mis verd see Tiina on,‘ ütles Sass.
„Seda halvem, kui ta poisiga muidu liperdama hak­
kab,“ rääkis Maret.
„ A ga ei mina usu. Mis siis niisukese
12*
179tüdruku arus oleks, kui ta Vargamäe perenaiseks ei tahaks
saada. Kõige rohkem seda kardangi, et ta kipub ainult
Vargamäe perenaiseks, ei muud midagi. Mul tuleb nagu
läbi udu meelde, et minu ema ütles kord, pruuni silmadega
inimesi ei või usaldada, nemad on kavalad ja võltsid. Ja
Tiinal on pruunid silmad, päris pruunid kohe, ma veel täna
vaatasin üsna hoolega. Tead, vanamees, ma olen hakand
viimastel päevadel seda tüdrukut tähele panema. Ei mina
aru saa, mis loom ta õieti on. Oleks teine nagu alati nuk­
ker, aga nii kui teda kõnetad, siis naeratab sulle rõõmsalt
vastu. Ja väsimatu on ta, teeb kas või üle jõu, sest paljuke
tal siis seda kehakest Vargamäe töö tarvis on. Sellepärast
ma arvangi, et kipub perenaiseks, — näitab, et jäksab küll.
Ja poiss on tal juba südame peal, seda näen ta silmist. Aga
välja temast ei tee, varjab. Tema ei tee kellestki välja,
niisuke on ta, aga kui temast välja tehakse, siis on ta nagu
sula või. Mõnikord hakkan teist peaaegu kartma, kahet­
sen, et mis me tast võtsime. Oleks pidand ikka enne Ind­
rekuga rääkima.”
„ Sina ajad asja koguni hulluks,“ ütles Sass.
„ T üdruk
vaikne nagu hiir, aga sina räägid, nagu oleks sul mõni
madu majas.“
„Usu, vanamees, just niisuke tundmus on mul vahel,“
kinnitas M aret.
„Eks las ta siis läheb, kui sa nii väga kardad, meil ju
kuu kaup,“ rääkis Sass.
„Maksa kahe nädala palk ette ja
oled tast päeva pealt lahti. Ta ju ise tahtis proovile, noh,
nüüd on siis proov läbi, ei muud midagi. Meil on ikkagi
tugevamat tööjõudu heinaajaks tarvis, see on kõik.
Aga Maret ei võinud ka sellega leppida. Sest mis
ütleks Indrek, kui nad nõnda talitavad, ja mis teeks Oskar,
180selles polnud Maret ka kindel. Tema oli Vargamäel tähele
pannud, et mida enam sa üht asja keelad, seda enam haka­
takse teda tahtma, tahetakse viimaks ainult sellepärast, et
teda nii kangesti keelatakse.
181XIII.
Samal ajal, kui vanemaid muljus mure nende laste
pärast, muutusid lapsed aina rõõmsamaks, nagu oleks va­
nemate mure laste rõõmu seemneks. ' Tiinagi muutus päev­
päevalt rõõmsamaks, nagu külvaksid Vargamäe vanad ka
tema jaoks rõõmuseemet. Indrek polnud linnas kunagi
kuulnud, et Tiina laulaks, ta isegi ei teadnud, kas ta laulda
oskab, aga Vargamäel hakkas ta kuulma tema lauluhäält,
esiteks ühes Elli häälega, aga pärast ka üksinda. Oli see
ilus hääl? Sellest Indrek ei mõtelnud, sellest ei tulnud
meelde mõtelda. Õieti ta ei kuulnudki seda kui Tiina laulu,
vaid kui midagi, mis elustas mälestusi, sest ka ükskord
ammu oli Vargamäel laulnud kaks häält. Jah, siis olid
Liisi ja Maret laulnud, ning nagu pärast selgus, nad laul­
sid endid mehele. Hakkavad ka Tiina ja Elli endid mehele
laulma?
Aga see oli ükskõik. Peaasjaks jäi, et Vargamäel
hakati laulma, hakati häälitsema, nagu polnud tehtud mit-
mel-setmel aastal. Esiteks laulis Elli, siis hakkas laulma ka
Tiina, ja kui nemad olid juba küllalt laulnud, tegi ka Oskar
oma suu lahti — hõiskeks, hüüdeks, varsti aga pikemaks
joruks, mis muutus aegamööda tüdrukutele kaasaaitavaks
182lauluks. Laul sai Vargamäel peaaegu nagu kurjaks tõveks.
Sest kui Oru Karla kuulis, kuidas Mäe noored laulavad,
ütles ta kord oma pojale:
„ Eedi, kas kuuled?“
„Tüdrukud laulavad,” vastas Eedi.
Poisi sõnades ja hääletoonis tundus äkki rohkem aru,
kui isa seda tänini tähele pannud. Sellepärast ütles ta:
„Ekssa eitee ka oma suud lahti?“
Aga Eedi lõi kahtleva pilgu isale, sest ta arvas, et see
nokib teda muidu niisama.
„ Kuuled, Mäe Oskar laulab tüdrukutega kaasa, kas sa
eitahakska?“
„Tüdrukud ei taha mind,“ ütles Eedi.
„Sa pead ise mees olema, ega tüdrukud muidu taha,“
õpetas isa.
„ Pead enda paremini riide panema — saa ­
pad jalga ja rätiku ilusasti kaela, tüdrukud armastavad
seda.“
Eedi kuulas ja pidas nähtavasti aru, et mis isa sõna­
dest arvata. Aga paari päeva pärast sündis ometi selline
ime, et kui Mäe noored häält tegid, siis ei saanud ka Oru
Eedi muidu, kui tegi oma suu lahti. See tuli talle endalegi
nii ootamata, et ta peaaegu pidi ümber vaatama, kes kar­
jub nii valju häälega. Kuid varsti ta harjus sellega ja siis
võis kogu Vargamäe kuulda, kuidas häälitses Oru Eedi.
„ Ei tea, mis selle meie poisi arusse on läind, see on
korraga hõiskama hakand,“ rääkis ema murelikult, nagu
peaks tema poja hõiskamine kuulutama midagi kurja.
„ Meie poiss hakkab meheks saama, mis muud,“ vas­
tas Karla Idale.
„ Ega ta’s ometi alati või selleks tossiks
jääda, mis ta tänini olnd.“
„ Mis head sest võib tulla, kui laps hakkab meheks
saama,“ ütles Ida, „sest Eedil on ju alles lapse aru.“
183Aga Karla oli poja muutusest teises arvamuses. Te­
mal tekkisid rõõmulikud lootused, nii et ta tõttas neist Pea-
rulegi rääkima.
„ T üdrukud on nii mõnegi mehele täie aru pähä
pand,“ ütles see, „ega hullu tea, ehk teevad ka meie poi­
sist viimaks mehe. Ainult kui ta neile ligi peaseks, nii et
ta õieti teaks, mis tüdruk on, seda oleks tarvis.“
„ Las nad esteks healitsevad ja hõiskavad, loomadki
tahavad enne healt teha,“ ütles Karla.
„ Jah, poeg, las nad aga jaalitsevad ja jorutavad,
kukuvad ja kudrutavad, ega muidu pesale minda,“ oli ka
Pearu nõus.
Nõnda siis huikas Eedi nagu öökull Mäe noortele
eemalt vastu. Aga tema huikeid ei pandud mikski. Ainult
Tiinal tekkis eemalt-huikaja vastu mingisugune haletsev
kaastundmus ja pisut nagu haiglane uudishimu ja huvi, sest
temale meenus poissi kuulates tema oma noorus pikkade,
igavate aastatega. Kui ta oleks sel ajal kuskil Vargamäel
asunud, siis oleks ta ehk samuti huikama hakanud, nagu
see tundmatu poiss seal aedade taga või lainetava rukki
varjus.
Muide, sellest oma tundmusest Tiina ei lausunud Oska­
rile ja Ellile sõnagi, sest tema ei usaldanud üldse ühelegi
hingele oma sisemusest midagi. Üheleainsale ta ehk oleks
võinud midagi ütelda, aga see ei küsinud, see polnud te­
mast põrmugi huvitatud ja nõnda võib Tiina kogu oma ea
elada, ilma et keegi õieti teaks või taipaks, mis on tema elu.
Päevad kadusid naeru, nalja, hõiske ja lauluga, nagu
oleks Vargamäe tõesti muutunud maapealseks paradiisiks,
kuhu taevatähedki tulevad lõpuks puhkama, kui nad juba
küllalt ülal säranud. Noortel ei tulnud nagu meeldegi, et
184lõpetad täna raske tööga ning et algad homme selle-
samaga.
Tiinagi sai päevad otsa jõlkuda mööda tolmavat põldu
äkke või rulli taga, kuna Oskar samal ajal tagus kesal kivi­
dele auke sisse. Vahetevahel kostsid sealt valjud paugud,
nii et noorel märal kogu keha kargas hirmu pärast. Tiina
polnud kunagi varemalt näinud, et noor keha võiks nõnda
hirmu käes karata, ja see rabas teda nagu mõni ilmutus.
Kas ka tema võiks nõnda võpatada? Mis paneks tema
nõnda võpatama? Mis ajaks temale sellise hirmu peale?
Ta ei teadnud. Aga iga kord, kui hobusekeha raputas
hirmuvärin, oleks ka tema tahtnud kaasa väriseda.
Elu
poleks nagu õige elu, kui ei tunne sellist värinat.
Seda noore keha loomusunnilist hirmu Tiina võis
tundma õppida ainult sellepärast, et meessuviline saabus
alles sõnnikuveoks.
See oli noor poiss, aastat kaks­
kümmend viis, nagu Tiinagi, kasvult ei pikk ega lühike, ei
kõhn ega paks, vaid üsna paras. Silmad sinakashallid,
huuled paksud, hambad harvad, valkjad juuksed otse üle
lagipea visatud, kogu olemuses midagi lohmakat ja jõhkrat,
aga sellest hoolimata ometi päris kena ja meeldiv poiss.
Tema silmatorkavaks iseärasuseks esimesest päevast peale
oli see, et ta töötades viskas särgigi seljast. Pruuniks põ­
lenud ja paiguti kestama löönud piht, rind ja käsivarred
tõendasid, et mees ei tööta täna esimest päeva nõnda.
Tervitades ütles ta järjekindlalt ja nagu eriliselt toonitades
mitte „tere“, vaid „tervis“.
See mõjus Vargamäel väga
„vahvalt“.
Oskariga jutule sattudes küsis poiss varsti, et
kus ümberkaudsed poisid treenimas käivad, sest üksi on ju
nahkne, hulgakesi hubasem, just nii — hubasem, sest ka
see kõlas „vahvalt“.
Oskar ei saanud esimesel silmapilgul
arugi, millest jutt, aga kui Ott — nõnda oli poisi nimi —
185jõudis rekordideni, siis oli korraga kõik selge. Aga siin
läheduses polnud spordiringi, lähemas linnakeses küll: seal
võisteldi ja sealt sõideti ka mujale võistlema.
„ Kui kaugel see siis on?“ küsis Ott.
„ Kilomeetrit kakskümmend viis, kolmkümmend,“ vas­
tas Oskar.
„ See maa on ju ainult nuusata!“ hüüdis Ott.
„ Muidugi, kui rattaga,“ arvas Oskar.
„ Peremehel on ju ratas,“ ütles suviline.
„ Ei, peremehel ei ole,“ vastas Oskar.
„ Noh, siis noorel peremehel,“ irvitas poiss.
„ Noor peremees oma ratast võera kätte ei anna,“ üt­
les Oskar.
„ No tohoo, tont!“ hüüdis Ott, nagu kuuleks ta jumal
teab mis olematut asja.
„ Mineval aastal olin kusagil suvi-
liseks, seal sõitsin peremehe rattaga isegi viiekümne kilo­
meetri tagant linna.“
„ See pidi küll mõni vana loks olema?“ küsis Oskar.
„ Ei, otse tuliuus,“ vaidles poiss vastu.
„ Just kevadel
ostetud, et oleks võtta, kui tarvis tuleb.“
„ V õib olla,“ lausus Oskar kahtlevalt, „aga meil küll
niisukest ratast ei ole. Ja minu arvates ei saagi niisukest
olla, sest ükski ratas ei pea kuigi kaua vastu, kui igamees
temaga võib sõita.“
„ Mis mehed ja rattad teil siis siin on?“ küsis Ott nagu
imestudes.
„ Te peaks minema Hollandisse, seal alles
näeksite: igaühel on ratas jalge vahel ja kõik peremehe
poolt.“
„ O lete teie Hollandis käind?“ küsis Oskar.
„ Mina mitte, aga teised inimesed, ja nemad teavad,“
ütles Ott.
„ Minu üks sõber oli seal ja teine käis Taanis,
vaat’ kus alles rahvas elab!“
186„Kõik võib olla,“ arvas Oskar.
„ Meie siin saame vae­
valt iseendale hargi jalge vahele ja seegi suuremalt jaolt
võlgu.“
„ V õlgu võiks minagi osta, aga keegi peaks käemeheks
hakkama. Peremees võiks,“ rääkis Ott.
„ Kes tahab sellega jännata, võib ju sisse lennata,“ üt­
les Oskar.
„ Miks kohe sisse lennata?“ küsis poiss imestunult.
„ Mina ostan palgaga, mis peremehe käes sees, ja pere­
mees peab selle kinni, aga kui palka enam ei ole, mis
siis peremehel sellest. Ega siis peremees saa mind sun­
dida, et ma tema juures ratta tasa teeniks, milles siis tema
süüdi on? Temal ei ole miskit süüdi. Mina võin ju mu­
jale minna ja seal ratta tasa teenida.
Ja kui ei saa, siis
võtku ratas tagasi, muud õigust ei ole, või kannatagu,
kuni ma raha saan. Praegu ostavad ju kõik nõnda. Sest
milleks kohe välja maksta, kui võlgu saab. Nüüd pole
enam endine aeg, kus pidi olema alati raha näpus, nüüd
on usaldus. Inimesed usaldavad üksteist, selle poolest on
praegu hoopis vahvam elada. Ja kuhu see inimene läheb
või mis ta teeb? Enne pistis Venemaale, kuhu nüüd? Ei
kuhugi. Meie maa on kitsas ja politsei kui hagijas sul jälgi
m ööda kannul. Ei lähe sa omagi rattaga kuhugi, võeraga
ammugi mitte.
Sõidad, teed oma tuuri ära ja tuled ta­
gasi. Ja oma rattaga oled veel hooletum kui võeraga.
Tõsi jutt! Mina olen võera rattaga palju hoolsam kui
omaga. Omaga pole ju vastutust, aga võeraga on, selle­
pärast. Noor-peremees, te võiks korraks minuga proovi
teha, küll te siis näete. Andke oma ratas ühekski väikseks
sõiduks minu kätte.
Uskuge, te ei kahetse.
Mina olen
spordimees ja ei peta.
Sest, kes ajab sporti, see ei saa
petta. Sport teeb inimese korralikuks ja ausaks. Seda
187võib näha Inglismaal. Praegu on üsna kindel, et kui saks­
lane oleks sama kange spordimees olnd kui inglane, siis po­
leks ilmasõda tulndki. Mõistate, peremees, ilmasõda
oleks jäänd tulemata, kui sport oleks olnd kangem, ja teie
kardate oma ratast proovikski minu kätte anda.“
Nõnda seletas suviline jalgratta, maailmasõja ja spordi
vahekorda suure veendumusega, sest ta oli seda kuskilt
lugenud, raadiost või asjatundvalt inimeselt kuulnud. Nii
et kahelda polnud siin midagi.
Vargamäe Oskar muigas ja lausus endamisi: „See vend
oskab hambasse puhuda,“ kuid ometi hakkas tal süda sees
pikkamisi nõrkuma ja ta juba mõtles, et noh, korraks
võiks ju ratta ta kätte anda, kui näeb, mis mees ta
üldse on.
Ja nägigi. Mees oli kui mees muistegi, käristas sõn­
nikut tõsta ja ka kive vankrile veeretada ning sealt hunni­
kusse tõsta. Aga laulda ei armastanud, seda mitte. Tõ ­
sine inimene ei laulvat nüüdsel ajal, vaid ajab sporti. Laul
olevat naljavendade ajaviide, aga sport nõuab täit meest
ja täit kuraasi. Tõsisemad naisedki jätavad nüüd laulu
ja lähevad üle spordile. Loetagu lehest, mis sünnib Inglis­
maal ja Ameerikas. Endisel ajal inimesed võistlesid lau­
luga, nüüd astub kõikjal asemele sport.
Ott ütles nimelt kõikjal, mitte igal pool, ja see oli palju
mõjuvam ning usaldustäratavam kui vanad kulunud sõnad.
Kõigepealt äratas see usaldust Ellis, aga vähehaaval ka
Oskaris, ainult Tiina kuulas noormeest, nagu ei kuulekski
ta midagi või nagu ei mõistaks ta kuuldust ainustki sõna.
Sass ütles millalgi poisi juttu kuulates:
„ Linnas lähevad need asjad üsna hulluks, ei meie tea
siin sest veel ühti.“
188„ Küll jõuab otsaga siiagi,“ ennustas Ott suurustavalt.
„Mina kas või ise hakkan Vargamäel instruktoriks.“
Ja seda ta oleks ehk võinudki, kui asjad oleksid are­
nenud endise hooga ja endises kaares. Aga varsti juhtus
midagi, mis muutis kogu seisukorra ja vahekorrad. Saa­
bus päev, kus Ott hakkas Oskarilt tõsiselt ratast peale
ajama.
Kui see ikka veel kõheles, ütles suviline nokki-
valt:
„ Te ju ise niikuinii kuhugi ei sõida, teil on liim kodus.“
Oskar ei taibanud kohe, millele Ott sihtis, ja selle­
pärast täiendas see oma ütlust, jätkates:
„ Peremees, ärge nüüd mind katsuge lolliks teha, mina
tunnen nooti, kui asi puutub tüdrukutesse.“
Nüüd läks Oskar üleni punaseks ja ei teadnud, kuhu
oma silmad panna, sest teine oli jõhkralt selle paljastanud,
mida tema ise ehk vaevalt nagu loori taha aimanud.
„ Mis tüdrukutest te räägite?“ küsis ta viimaks koba­
misi.
„ R äägin ainult ühestainsast,“ naeris Ott, „räägin teie
mannist.“
„ Minul pole mingit manni.“
„ Noh, kui veel ei ole, siis saate ta,“ rääkis Ott, „ mina
teda teilt üle lööma ei tule, peremehel on eesõigus.“
„ Kui mina teist aru saaks,“ hakkas Oskar.
„ Jätke sõprade vahel tühi lori!“ hüüdis Ott.
„Kuite
aru pole saand, milleks siis see punastamine? Tunneme!
Aga mina arvan, teie ei hakka temaga õigest otsast peale.
Ta on ju linnatüdruk ja linnas aetakse neid asju teisiti.
Linnas pole enam moodis laul, vaid sport, mõistate,“ nae­
ris poiss lõpuks laia lõuaga ja tegi käega mingisuguse lii­
gutuse.
189Oskar kuulas peaaegu ammuli sui. Mitte et tema po­
leks selliste kõnekäändude ja võtetega varemalt tuttav,
vaid et neid tarvitatakse praegu tema enese, eriti aga Tiina
kohta.
Millegipärast see riivas teda hingepõhjani. T a
pöördus kõrvale ja ütles pahaselt:
„ Jätke niisuke keel! Mina ei saa sellest aru ja ma ei
tahagi sellest aru saada.“
„Ma pole ju veel midagi öelnud,“ vastas Ott, „ma
andsin teile ainult head nõu, et linnatüdrukutega peab
käpa külge lööma, see meeldib neile.“
„ See hea nõu pidage iseendale,“ vastas Oskar peaaegu
juba ärritatult.
„ Ka seda võib,“ lõõpis poiss vastu, „aga te kahetsete,
pidage meeles.“
„ Mida ma peaks kahetsema?“ küsis Oskar.
„ Ma löön ta teilt üle, veame kihla,“ suurustas Ott.
„ Sest pole midagi, et teie olete peremees, mina sulane.“
„ Inimene on tõepoolest napakaks läind!“ hüüdis Os­
kar nüüd.
„ Kas annate oma ratast mulle sõita või ei?“ küsis poiss
otsustavalt.
„Ei mõtlegi enam anda,“ vastas Oskar samuti.
„ Kes
teistest inimestest nõnda räägib ja neid nõnda kohtleb, see
ei hooli ka võerast rattast põrmugi.“
„ O leme rääkind,“ ütles poiss ähvardavalt.
„Eisaa
ratast sõita, siis võib tüdrukutele sõidu sisse teha.“
„ Vaadake, et teile enesele sõitu sisse ei tehta,“ ütles
Oskar.
„ Minule? Kes teeb? Peremees? Maksku kuupalk
ette, lähen jalamaid,“ ütles Ott.
„ Leidub peale peremehe ehk ka teisi sõidutegijaid,“
190arvas Oskar nüüd, „ja see sünnib juba ilma palga ette või
tagant järele maksmata.'
„Ohoh! Asi hakkab järsku huvitavaks minema!”
katsus Ott üleolevalt naerda.
„Küllap hakkab, kui vaja on,“ vastas Oskar, ja nõnda
seks korraks lõppeski. Aga meeste vahel jäi salavimm
hõõguma.
Siitmaalt peale Ott muutis äkki oma käitumist tüdru­
kutega. Kui ta varemalt polnud neist peaaegu väljagi tei­
nud, siis nüüd pööras ta kogu oma tähelepanu neile, Tii­
nale silmatorkavamalt, Ellile viisakamalt ja tagasihoidliku­
malt. Juba mõne päeva pärast sai ta nii kaugele, et oli
Tiinal käsitsi kallal, kus selleks leidus vähimgi võimalus. Ja
igakord, kui see sündis, või kui Ott ajas Tiinaga oma laia
juttu, tõmbus Elli kuidagi nagu siil kerra, muutus vaikseks
ja sõnakehvaks, peaaegu tusaseks, nagu oleks temale mille­
gagi liiga tehtud. Tiina oli endiselt lahke ja naerul, aga
paar korda Oskar märkas tema silmis pisaraid.
„ Mis teil on?“ küsis poiss tüdrukult.
„ Ei midagi, niisama omad asjad,“ vastas Tiina.
„ Ma mõtlesin, et Oti pärast,“ lausus Oskar.
„See muidugi ka. . . kiusab,“ ütles tüdruk.
Sellest oli küllalt. Kui Ott järgmine kord oma tege­
likkude naljadega asus Tiina kallale, nii et see tal käes vin­
gus, astus Oskar ligi ja ütles:
„Jätke Tiina rahule, ta ei taha, et te teda nõnda kä-
perdate.“
Seda Ott oli nagu oodanudki. Ta pöördus löögival­
milt ümber ja küsis:
„ Kust teie seda nii hästi teate?“
„ TeiI on ju omal silmad peas, näete, Tiina nutab,“
vastas Oskar.
191„ T a nutab hoopis sellepärast, et teie me asja segate,“
ütles Ott irvitades.
„ Ja mis on teil sellega üldse pistmist?
Teie pole ju veel Vargamäel peremeheks.“
„ A ga minust saab Vargamäe peremees ja sellepärast
ärge tülitage teisi inimesi,“ ütles Oskar suure iseteadvuse ja
uhkusega.
„Ootame ära, kas saab,“ hüüdis Ott, „aga seni, Tiina,
oleme Vargamäel vabad.“
Ta mõtles uuesti käed tüdruku
külge pista, kuid nüüd astus Oskar vahele, öeldes viha­
selt:
„ Kas siis tõesti muidu ei saa, kui peab käsitsi kallale
minema?“
„ Ei, tõesti mitte!“ hüüdis Ott, nagu oleks ta just seda
oodanudki, ja tahtis rusikaga Oskarile lõua alla anda. Aga
see oli kaitseväes pisut rusikavõitlusega tutvust teinud ja
sellepärast oskas ta kõrvale põigelda ning omalt poolt
Otile müksu küljekontidele anda, nii et see tuikuma lõi.
Peale seda mindi käsitsi kokku ja pekseti teineteist, nagu
saadi. Varsti oli mõlemal näos verd. Viimaks Oskar vi­
rutas oma vastase maha, aga see haaras tal silmapilkselt
jalust kinni ning nüüd veeresid nad nagu kaks kiskjat, kes
lõhuvad teineteise keha küüntega. Õieti ütelda kehad olid
mõlemal alles terved, aga särgid olid silmapilguga näru­
deks muutunud. Teadmata, millega asi oleks lõppenud,
kui mitte Tiina poleks tuppa joosnud ja peremeest kutsu­
nud. Sass saabus, hea tümikas käes.
„ Poisid, mis see peab tähendama?“ küsis ta.
Aga poisid ei teadnud esiotsa muud, kui vabanesid
teineteisest, ajasid end maast üles ja jäid tolknevate särgi-
räbalatega seisma, mõlemad lõõtsutades, Oskar tõsisena,
Ott irvitavana, nagu oleks tehtud rumalat nalja.
„ Mis siin lahti on?“ küsis Sass.
192„ Ott tikub Tiinale kallale,“ ütles Oskar isale.
Aga nüüd sündis midagi hoopis ootamatut. Niipea
kui Oskar oli need sõnad ütelnud, avanes lähedane aida-
uks — asi sündis nimelt aida juures — , sealt astus välja
Elli ja ütles, ilma et keegi oleks temalt midagi küsinud:
„ Ott ei teinud ju Tiinale midagi, mis ta tühja piriseb.
Ma olin ju aidas, kuulsin kõik. Oskar ajab muidu tühja
juttu, tema ei või ju kannatada, kui keegi Tiina peale vaa-
tabki.“
Kõik seisid nagu löödult — kolm meest ühe tütar­
lapse ees, sest Tiina oli toa juurde jäänud. Kangestus kes­
tis ainult mõne silmapilgu, siis ütles Sass:
„ Kas kuuled, Oskar? Ja teie, Ott, pidage oma käed
teistest inimestest rahu, Elli tunnistust pole mul vaja, mul
on omal silmad ja kõrvad peas. Aga kui te ehk selleks
seda teete, et minema saada, siis palk ootab toas.“
Ütles, pöördus ümber ja läks toa juurde, kus viskas
kaika pinumaale.
„ T õbras niisuke!“ kiskus Oskar südametäiega läbi
hammaste, nagu seda tema isa armastas teha, aga võimatu
oli mõista, keda ta tõpraks nimetas. Ott püüdis üleolevalt
kogu janti naljana näidelda ja kirus:
„ Mehele ei teinud suurt vigagi, aga särgi tossu võttis
välja. Õnneks oli vana tükk seljas.“
Elli seisis aidatrepil ja katsus naeratada, aga tema
hallides silmades ja tuule- ning päikesepargitud näos ilm­
nes rohkem piinlikkust ja nõutust kui naeru.
Toas Maret päris Tiinalt aru, mis aida juures õieti
sündinud, ja see katsus asjakäiku jutustada, aga sellest ei
tulnud suurt midagi välja, sest rääkimist takistas peaaegu
närviline nuuksumine. See kestis veel siiski, kui Sass aida
juurest tagasi jõudis ja tuppa astus.
13 Tõde ja õigus V
193„T änavu oleme endile õige põrgu majja saand,“ ütles
Sass.
„ Kulla, pai peremees, mina pole selles mitte süüdi,“
nuuksus Tiina vastu, omal nina nurgas, nagu oleks ta alles
lapseohtu.
„ Süüdi või mitte süüdi, aga põhjuseks olete ometi, et
poisid nagu koerad teineteise turja kinni kargavad,“ vastas
Sass. „Muidugi, see Ott näib ka paras vemmal olema, sihu­
kest pole muljuba ammugi olnd.“
„Ta ei anna mulle rahu,“ kaebas Tiina, kelle nutt pik­
kamisi vaibus,
„ Küll ta nüüd annab,“ lohutas Sass, aga endal olid
hoopis teised tagamõtted. Neist rääkis ta alles siis, kui jäi
Maretiga üksinda.
„ Kuule, eit,“ ütles ta, „meie peaks oma sulase ja tüd­
ruku mõlemad minema küütima.“
Ja kui Maret talle küsi­
valt otsa vahtis, jutustas ta, mis aida juures olnud ning kui­
das Elli Oti eest välja astunud.
„Vanamees, sa ajad mulle hirmu peale!“ hüüdis Ma­
ret.
„ Mis selle Elli arusse siis on läind?“
„ Poisi suur suu ja hea hakkamine meeldib, mis
muud,“ arvas Sass.
„Eks näe, mis pärast tuleb. Aga kui
ma sulle õieti oma arvamist ütlen, siis on see ju kõik selle­
pärast, et Indrek mineval sügisel siia tuli. Mul läks kohe
süda nagu raskeks, kui sa ütlesid, et ta koju tulnd ja sauna
isa juurde mõtleb jääda.“
„ Aga kuhu ta siis, vaeneke, pidi minema,“ ütles Ma­
ret nagu vennale armu paludes.
„ Ega ma siis seda pole öelnd, et ta ei oleks pidand
tulema,“ vastas Sass.
„ Muidugi, kui tulla tahtis, siis pidi
ta tulema ja mina pole mõelnd seda sugugi takistada, ma
ainult ütlen, mis mu süda siis tundis, kui ma kuulsin, et
194tema tahab sauna jääda. See oli niisuke tundmus, nagu
mõne puusärgi tegemise juures. Teed ühte, ei tunne mi­
dagi, teed teist, süda ei tunne ka midagi, aga hakkad kol­
mat tegema, siis ei saa kordagi höövliga lükata, et poleks
tundmust, nagu hööveldaks iseoma südant. Nõnda oli mul
kiriku juures mõnikord. Ja kui ma kraavile läksin ja nägin,
kuidas Indrek oma valge ja kõhna kätega labidat turbasse
vajutas, siis oli mul ka natuke samasugune tundmus, ning
ma mõtlesin, et vana veri hakkab Vargamäele tagasi val­
guma, mis see küll peaks tähendama? Noh, nüüd hakkab
juba selguma, mis see tähendab. Aga ega me veel kõike
tea, mis meid ootab, me alles algame suve ja Vargamäe
elab õieti ainult suvel.
„ Jah, ennevanasti olid need kõige hirmsamad riiud
ja kohtukäimised ikka suvel,“ ütles Maret.
.. Elli tuleb aidast tuppa magama tuua,“ ütles Sass,
„ sest kui ta Tiina ja Oskariga väntas, mis ta siis veel seal
teeb.“
„ Temale võiks aseme tahakambri panna, see oleks
kõige parem,“ arvas Maret ja lisas siis: „Aga mis Tiinaga
saab?“
„Tema tehku ise, mis tema tahab,“ arvas Sass, kuid
Maret ütles selle vastu:
„Selle peaks ka aidast tuppa tooma, oma poisi pärast
nimelt.“
Nõnda otsustasid vanad noorte saatust ja veel samal
õhtul sai Elli käsu tagakambrisse üle kolida aidast, kus ta
polnud veel üle paari nädala maganud. Kui ta emalt selle
käsu põhjust küsis, vastas see:
„ Te lähete seal hulgakesi naginasse, isa ei taha seda.“
. .A ga me magame ju Tiinaga kahekesi, teised meie
juurde ei pääse,“ vaidles Elli vastu.
13*
195„Mis te veel Tiinaga kahekesi magate, kui sa juba
isale käid tema peale kaebamas,“ ütles Maret.
„Agamulolijuõigus,et...“
„ Rumal laps,“ rääkis ema vahele.
„Kui sa ometi ise
märkaks, kui rumal laps sa alles oled!“
Aga kui Elli läks aida juurde oma asju korjama, vaa­
tas Tiina hirmunult tema tegevust ja küsis:
„ Kas mina pean üksi siia jääma?“
„ Nagu näha,“ vastas Elli pirtsakalt.
Seepeale Tiina läks nagu suur patune toa juurde ja
ütles M aretile:
„ Perenaine, lubage, et mina tulen ka aidast ära
kambri magama.“
„Seda ma tahtsingi teilt küsida, et kas te ka ei tahaks
aidast ära tulla,“ vastas Maret.
„ A ga muidugi, perenaine, ma olen teile selle eest nii
tänulik,“ ütles Tiina.
Aga Ott, kes seda toimingut oli muigega pealt vaada­
nud, ütles järgmisel päeval Ellile nelja silma all:
„ Kas vanad kartsid, et viin tütre ä’ä?“
„ Teenija pärast on siin majas suurem mure,“ vastas
Elli pilkavalt.
„No mitte kõigil, ' vastas Ott.
„ Pooltel ometi,“ kinnitas tüdruk.
„ See ainult nalja viluks,“ ütles poiss.
„ V õi nalja viluks,“ osatas Elli.
„Ahteeiusu?“küsisOtt.
„ Ärge olge ometi nii laps,
Elli! Te olete ju palju noorem kui tema. Pealegi on ta
kuiv, nii et krõbiseb.“
Sellest oli küll, et noorel tütarlapsel kogu nägu naera­
tama lööks ja silmi ilmuks häbelik sära. Algas esimene
aimus suurest õnnest, mis tabab mõnikord inimesi.
196XIV.
Vargamäel muutus äkki pinevaks.
Laulud vaikisid,
või kuigi neid oli veel kuulda, siis ainult Elli suust, nagu
oleks tema ainus võidumees üldises ihude ja hingede heit­
luses. Aga temagi laul ei meeldinud enam õieti kellelegi,
nagu oleks lühikese ajaga maksvusele pääsenud Oti arva­
mus, et ennevanasti oli laul, nüüd sport. Laulda võib
nüüd masingi, milleks siis veel inimene peaks oma kõri kä-
ristama, aga sportida — ei, armas veli, seda juba masin ei
mõista. Nõnda oli laulu ja spordiga Oti arvates, ja Elli
oli esimene, kes andis temale õiguse või vähemalt andis
talle kõige rohkem õigust. Aga ometi oli tema ka see, kes
pööras ise sellele õigusele kõige vähem tähelepanu, sest
miks ta muidu kippus laulma. Seda tegi ta mõnikord isegi
nii palju või sündmatul silmapilgul, et isa oli sunnitud teda
talitsema, öeldes:
„ Mis sa aina huikad, nagu oleksid metsas eksinud.“
„ Kas kuulsid,“ ütles Ott Ellile hiljem kahemõtteliselt
lõõpides, „vana ei armasta enam laulu, eelistab vaikset
sporti, aga tütar aina laulaks, et teised teaks, kus me oleme.
Milleks peavad teised seda teadma?“
„ Pidage oma suu!“ ütles Elli nagu vihaselt.
197„ Ma pean, suu ma pean,“ kinnitas poiss, „ainult käsi
ei saa mapidada.“
„ Need pean mina, kui tarvis tuleb,“ ütles Elli.
„ A ga kui tarvis ei tule, mis siis?“ küsis poiss naerdes
ja paljastas oma laiad, tugevad hambad, kuna suu venis
peaaegu kõrvuni lahti, mis heast meelest liikusid.
„Te lähete oma spordiga ogaraks,“ ütles tüdruk nagu
halvakspanevalt.
„Seda teevad noored tüdrukud, mitte sport,“ vas­
tas Ott.
„Nojah, kui mitme järel korraga joostakse,“ pistis
Elli.
„Ei, üks on hullem kui mitu, üks on palju hullem,“
kinnitas poiss.
Nõnda rääkisid nad kahekesi, kui olid loogu võttes
sattunud teistest pisut lahku, sest et Elli riisus ja Ott korjas
tema eest parajasti suuri. Muidugi, Ott korjas ka teiste
eest suuri, võis korjata peremehe endagi eest, Tiinast rää­
kimata, kuid kõige parema meelega tegi ta seda Elli ees,
tegi isegi nii sagedasti, et see Sassile silma torkas ja teda
endamisi lausuma ajas:
„ Mis ta ometi tellerdab seal tüdruku ees, nagu kukk
takkus, ei märka tööd teha.“
Ott oli Tiina rahule jätnud, või olgu siis, et ütles tüd­
rukule vahetevahel mõne lõõpiva sõna, pealegi nii heasü­
damlikul, peaaegu sõbralikul toonil, nagu poleks nende
kahe pärast kunagi midagi sündinud. Tiinagi naeratas poi­
sile endiselt vastu, sest tema nagu ei osanudki ilma oma
hariliku naeratuseta elada. Aga Oskar ei saanud kuidagi
aru, miks või milleks see naeratus. Tema mõistis Tiina nae­
ratust ainult siis, kui see oli määratud temale. Et aga
need kahele poole suunatud naeratused kordusid, parata­
198matult korduma pidid, sest kuhu pääses Tiina heinakaarel
või heinu kaarutades ühe või teise poisi eest, siis kõrvetas
see Oskari südant kahest otsast korraga.
Uksi sellest mõeldes või seda nagu eriti maitstes, aru ­
tas ta sagedasti kibedusega, et mis on tal sellest kasu, et
tema on üksik perepoeg ja tulevane Vargamäe peremees ja
teine ainult kuupalgaline, kui pead temaga jagama naera-
tusigi. Midagi muud, kas või Vargamäed temaga jagada,
sellest saaks Oskar veel aru ja lepiks ehk sellega, aga loo­
vutada väiksemgi osa Tiina naeratusist, see ei mahtunud tal
ei pähe ega südamesse. Naeratus pole ometi mõni mõis,
mida esiteks planeeritakse ja mõõdetakse ja pärast tükk­
tükilt välja jagatakse.
Ja ometi jagas Tiina oma naera­
tusi ilma mõõdu ja plaanita, nagu ei maksaks need midagi
või nagu oleks tal neid lõpmatult palju, et jätkub kõigile.
Nõnda kasvas Oskaril viha, aga mitte Tiina vastu,
kes naeratas, vaid Oti vastu, kes ei võinud ju midagi sinna
parata, et Tiina talle vahetevahel naeratas.
Ja ei olnud
kedagi, kes oleks Oskarile seletanud, kui hirmus ülekoh­
tune on tema viha. Ainult Elli südames leidus nii palju
õiglust, et seal süttis otse püha viha Tiina vastu, kui see ja­
gas oma naeratusi Otile, seal süttis lõpuks viha, kui Tiina
üldse naeratas, nagu oleks naeratamine Vargamäel kuri­
tegu.
Aga Ott ei tee sellest kõigest väljagi, viskab ainult
siin-seal mõne lõõpiva sõna, nagu puuduks tal õige arusaa­
mine vihast ja õigusest. Tema oleks nagu mõni pühak või
vana Andrese taoline tudike, kes lööb käega Vargamäe
õigusele ja ülekohtule. Kauaks elu, liiatigi kauaks noorust,
et vaevata oma südant tühiste asjadega. Ei ole ju kuigi
tähtis, kuidas elad, peaasi, et elad, et maitsed iga jumala
päeva, iga tundi, iga päikesepaistest silmapilku. Homme
199võib-olla on uus sõda, uus tapmine, uued hädad, selle­
pärast kasutagem tänast päeva.
Nõnda mõtles Ott, või kui ta ei mõtelnud, siis vähe­
malt tundis ta. See tundmus ehk oligi, mis ajas teda loo­
musunniliselt nende kilda, kes pingutasid oma lihaseid iga­
suguseiks enneolematuiks saavutusiks. Kordki olla teistest
üle, kordki särada hulga ees, kordki tõelikult elada, sest
homme või ülehomme oled niikuinii unustatud. Ei ole
mõtet kükitada oma toanurgas või kuskil Vargamäel, sest
õnn luusib tänapäev mööda laia maailma, lokid lennul
tuule käes.
Sellest siis tuligi, et ei aidanud ei Tiina naeratused ega
Elli õiglane viha nende pärast, Ott tahtis ikkagi vabal
silmapilgul Vargamäelt alla ning aina sinnapoole, kus on
rohkem rahvast. ■Ta läks Aiu ja Aaseme poole, ta läks
suurelise Kassiaru poole, ta läks Urvakülla ja sealtki veel
edasi, kuni tuli lihtsale mõttele, et kui noorperemees ei
anna ratast, siis vähemalt võib ta autobuse rattaid tarvi­
tada, et pääseda lähemasse linnakesesse.
Muidugi, Ott ei hakanud luusima ega sõitma, ilma et
poleks enne sellest rääkinud Elliga. Ei, ta kutsus tüdrukut
kaasa ja oli valmis tema eest autobuse rahagi maksma,
sõitku ainult. Aga kui isa ja ema ei lasknud Ellil Otiga
kaasaminekust rääkidagi, või olgu see kas siiasamasse Aiu
ja Aaseme maile mõnele simmanile, siis tundis poiss end
üsna vabana.
Ei puutunud ometi temasse, kas tüdruk ei
saa võiei taha kaasa tulla, peaasi, et ta ei tule. Nõnda läks
ta üksinda esimesel korral, kui Elli jäi maha silmi pühkima,
ja nõnda läks ta ka hiljem. Mis tähendasid tüdruku pisa­
rad! Need tulid ja läksid nagu sadu aprillis.
Aga Elli südames oli suur valu, nii suur, et ta otsis
lepitust isegi Tiina ja Oskariga. Sest ta arvas, et kui ka
200need läheksid kuhugi poole, siis laseksid vanemad ka teda
minna. Kuid lepitusest ei tulnud muud, kui hõõgus aina
uut viha ja vaenu, nagu see oli Vargamäel olnud põlisest
ajast. Tiina oleks ju lõpuks kõigega leppinud ja nõus
olnud, aga Oskariga ei saadud hakkama. Tema tahtis küll
õega leppida, sest ta polnud talle õieti kuri olnudki, aga kui
Elli viis jutu pidudele, ütles Oskar kohe:
„ Iga hulgusega ei lähe ma ometi üheskoos pidule.“
Need olid Elli kõrvus rasked sõnad, hirmus rasked,
aga ta kannatas need ära, sest tal oli veel üks teine plaan,
mille teostamisel Oskar oleks võinud tal abiks olla.
Ta
ütles:
„ Kui sa ise ei taha temaga ühele pidule tulla, siis las
ometi mina lähen.“
„ Kõige suurema lahkusega, ole nii hea,“ vastas
Oskar.
„ Sa tead ju, et isa ja ema ei lase,“ ütles Elli.
„ Missiis mina sinna võin parata.“
„ V õid küll, kui sa aga tahad,“ rääkis Elli meelitavalt.
„Võid, kui sa tahad vend olla.“
„ Noh, hea küll, ütleme et tahan vend olla, mis siis?“
„ Siis lähme üheskoos kodust välja ja teie Tiinaga
lähete ühte, meie Otiga teise kohta, nii et sul pole sugugi
tarvis temaga ühes olla.”
„ Suurepärane!“ hüüdis Oskar nüüd, nagu oleks ta
täis kõlbelist viha. „ A h sina arvad, et kui mina olen sinu
vend, siis mina hakkan oma isa ja ema sellekspetma, neile
valetama, et sina võiksid selle hulgusega kuhugi minna?“
Sellest Elli nägi ja tundis selgesti, kui asjatu oli olnud
tema leppimiskatse.
See asjatus oli seda hirmsam, et ta
ilmnes palju teravamalt oma venna kui võõra juures.
Sellepärast süttis Elli rinnas kaks eredat tulukest korraga
201—
valu ja viha: valu, et kõik nurjus tema käes, ja viha,
et selle nurjumise põhjuseks oli tema oma vend. Nõnda
siis pahvatas ta äkki välja, mis ta alguses oli tagasi surunud.
„ Kui Ott on hulgus, siis on ju Tiina samasugune hul­
gus,“ ütles ta.
„ Kui ta samasugune oleks, siis jookseks ka tema nagu
hull koer ringi,“ vastas Oskar.
„ Jooksekski, kui sina tal kahe käega sabast kinni ei
hoiaks,“ sähvas Elli.
„Sa hoiad ju Oti sabast mitte ainult kahe käega, vaid
ka küünte ja hammastega kinni, aga ei aita, ikka jookseb.
Ei aita muud, kui jookse ise kaasa, ja kui seda muidu ei
saa, siis tahad, et ka mina, su vend, joosku kaasa. Lõpuks
peavad ehk ka isa ja ema Otil sappa kinnikargama ja talle
järele traavima.“
Elli hakkas nutma, sest vend oli osanud tema häda
naeruväärseks teha. Aga alla ei tahtnud ta siiski anda ja
ütles:
„ Eks me näe, kui kaua sa õige seda Tiina saba jõuad
hoida, juba nüüd naeratab ta Otile lahkemalt kui sinule.“
„ Mitte Tiina ei tiku Otile, vaid Ott Tiinale ligi, sest
sinust temale ei aita,“ sähvas Oskar puudutatult.
„ Ennem ikka minust kui Tiinast, sest see on kuiv, nii
et krõbiseb!“ purskas Elli nüüd vennale. See jäi peaaegu
ehmunult seisatama ja ütles alles natukese aja pärast üsna
vaikselt:
„ A h niisukesi sõnu tarvitate teie kahekesi rääkides!
Sest ega sina ometi ise praegu selle peale tulnd!“
Elli hakkas uue hooga nutma, seistes aidas sama kir­
jatud kirstu juures, kuhu oli õnnis Krõõt millalgi ammu nõ­
jatunud, kui ta tuli väljalt rukkivihkude vedamiselt, kus
Andres oli rääkinud talle oma esimesed karmid sõnad.
202Jah, siis oli õnnis Krõõt oma kirstu avanud, kaanele toeks
määratud kandilise puu püsti vahele pannud, kirstukapist
valge linase rätiku võtnud ning nutnud selle sisse oma esi­
mesed valusad pisarad Vargamäel. Need saidki siis seem­
neks kõigile teistele, mis hiljem voolasid samal paigal või
kuskil mujal. Aga Krõõt ei teadnud siis, et tema külv on
nii visa, ja Ellil polnud täna vähematki aimu, et siia kirstu
juurde on vanaema pannud pisarad idanema.
„ T üdruk, tead, mis mina sulle ütlen,“ rääkis Oskar
natukese aja pärast, „ sina ära kaota aru selle poisiga, sest
ega temast ikka sinu võtjat saa. Või kuigi saaks, kuhu sa
siis temaga läheks, tal pole ju endalgi ulualust.
Aga Oskar sai vastuse, mis pani ta otse võpatama, nii
üllatav oli see. Tema oli ikka pidanud oma õde lapseks,
aga nüüd selgus, nagu oleks ta äkki oma vennast aastatega
ette jõudnud.
„Tal pole tarviski kuhugi minna,“ ütles Elli pisaraid
kuivatades, „tal on siingi ruumi, sest ega siis Vargamäe
üksi sinu jaoks ole.“
„ Ka seda on tema sulle juba õpetanud?“ küsis Oskar,
kui oli vastuse ootamatusest toibunud.
„ Milleks siis tema kõik,“ vastas Elli, „ eks mul omal
ole aru peas, et me oleme ainult kahekesi pärijad.“
„ Kas sa selle peale ei mõtle ka, et isa ja ema võivad
veel paarkümmend aastat elada?“ küsis vend.
„ A ga siis pead sina niisamuti mõtlema.“
j „Mõtlen ka,“ kinnitas Oskar.
„ Noh, eks siis mõtleme mõlemad... “
„ Minu arvates oled sina ainult rumal tüdruk, ei muud
midagi,“ rääkis Oskar natukese aja pärast.
„ Sina tuled
ikka kohe enda ja minu võrdlusega platsi. Aga see ei aita
ju. Mina olen poiss, sina tüdruk, mõtle ometi selle peale.
203Mis sinuga võib sündida, see minuga ei sünni. Kui sa
ennast ei hoia, siis võid sa lapse saada, aga mina last
ei saa.“
„ Miks ei saa, Tiinaga võid ju saada,“ ütles Elli.
„ Tiina saab siis lapse, mitte mina,“ vastas vend.
„ M õtle ometi hästi järele. Meil on ju siin mitmel pool olnd
—
ikka lapsega tüdrukud, mitte lapsega mehed. Õde,
seda ära sa kunagi unusta. Ja kui ei olekski seda, sest mil­
leks kohe see kõige hullem, kui läheks kõik ilusasti, nii et
sa asuks siia elama, aga siis küsin ma: kuidas niisuke ini­
mene siin pärastki elab, kui ta nüüd nõnda tahab ümber
joosta? Kuis ta pärast sinust hoolima hakkab, kui ta nüüd
ei hooli?“
„ Ta ju hoolib,“ vaidles Elli vastu.
„ Kus ta siis hoolib, kui sina siin töinad ja tema mõne
teisega ei tea kus tantsib või mõni teab, mis muudki teeb.“
„ K õik pole sinusugused, et jäävad kohe ühe sappa
rippuma,“ sähvas Elli nagu halvakspanevalt.
„A ga miks sa siis nutad?“ küsis vend ja lisas siis ra­
hulikult ja veendunult: „Tead, Elli, Ott ja sina võite minu
üle naerda, kui tahate, aga mina ei häbene enam põrmugi
ütlemast, et mina hoian jah ainult Tiina sabast kinni, hoian
ja ei lase miski hinna eest lahti. Tiina meeldib mulle ja
sellest aitab, olgu teisi tüdrukuid või tuhandeid tema kõr­
val. Minule pole neid olemas.
Kui sina oleksid Otile
sedasama, mis Tiina minule, siis ma ehk ei ütleks sulle sõ­
nagi, sest siis poleks ju midagi parata, aga nüüd ...“
„ K üllap tuleb ka see päev, kus mina temale midagi
olen,“ ütles Elli nagu suurustavalt ja ähvardavalt.
„ Annaks jumal,“ vastas Oskar, kuigi ta ise mõtles
otse vastupidist, sest ta poleks kunagi tahtnud, et Ellil ja
Otil oleks teineteisega lähemalt tegemist.
204Aga Elli mõtles oma nooruses otse selle vastu. Tema
mõtles, et kui Ott teda nii vähe arvestab, siis on tal selleks
ju õigus, sest mis on Elli teinud, et ta poisile midagi loeks?
Ei midagi! Elli tundis end poisi ees peaaegu süüdlasena
nõnda mõeldes ja tal hakkas isegi kahju ning hale
meel, kas Otist, kes jookseb — venna sõna mööda —
nagu hull koer ümber, või iseendast, kes istub Vargamäel
ja igatseb. Kas siis miski ei aita, et üks nõnda ei jookseks
ja teine nõnda ei igatseks?
Samal ajal, kui Elli nõnda oma noort südant ja pead
vaevas, olid Tiinal omad mured. Aga tema oli vist ainuke
Vargamäel, kelle mured olid peaaegu lapse mured. Vana
Andres ehk saunas muretses ka sama moodi, sest tema mu­
retses oma istutatud kuuskede eest ja käis neid vahetevahel
kastmas, kuigi peaaegu kõigil oli teada, et need kuused
sinna ei jää, vaid et nad kistakse varsti ühes juurtega üles.
Nii mõttetud mured olid vanal sauna Andresel.
Tiina muretses sellepärast, et igal pool, kuhu tema
läheb, algavad kohe riiud ja nääklemised, ja kuigi tema
omateada midagi halba ei tee, ometi näivad kõik uskuvat,
et just tema on kõigi riidude põhjuseks ning algatajaks. Ja
mida rohkem ta katsub kõigi vastu ühesuguselt hea ja lahke
olla, et kellelgi poleks temale midagi ette heita, seda roh­
kem kisub ta enda ikka mitmepidisema vihavaenu keerdu.
Naeratab ta Otile, keda ta ise kardab, siis välguvad Elli
silmad temale ja Oskari silmad Otile kurjust, räägib ta
mõne lahkema sõna Oskariga, siis mõõdavad peremees ja
perenaine teda riivavate pilkudega; katsub ta aga nendega
sõbralikku juttu teha, siis saab ta tundmuse, nagu oleks ta
mõni tüütu kärbes või mesilane meepoti ümber.
Nõnda
on ta katsunud õnne igapidi, aga tema nõutus on päev-päe-
valt ainult kasvanud. Ta oli ükskord isegi nii õnnetu, et
205hakkas oma häda Indrekule saunas kaebama, kui läks sinna
toitu viima. Seisis ukse kõrval, et välja tulla, võttis selleks
isegi ukselingist kinni, aga ometi ei saanud tulema. Lõpuks
suu hakkas iseendast rääkima. Aga kui ta arvas, et ta on
juba küllalt ütelnud, kinnitas ta lõpuks tõsiselt:
„ Ja ma ei ole neile kellegile miskit paha teind, uskuge,
härra, ma pole tahtnudki neile paha teha, sest nad kõik
on head inimesed
„ Ainult et kaklevad ise ja ei anna ka teile rahu,“
ütles Indrek muiatfes vahele.
„ Jah, ei anna ka minule rahu,“ kiitis Tiina Indrekule
järele.
„ Sellest võite näha, kuidas headus inimestesse mõjub,“
rääkis Indrek edasi, aga Tiina ei saanud hästi aru, heidab
ta ikka nalja või mõtleb ta seda tõsiselt.
„ Headus on siin­
ilmas üldse kõige kurja juur. Sest kui sa oled hea, siis ar­
vavad kõik, et sa mitte ainult ei taha, vaid et ka pead kõi­
gile midagi andma. Aga kust võtab ka kõige rikkam nii­
palju, et kõigile anda? Öeldakse, jumal olevat hea ja
rikas heldusest, aga näe, inimesed ei tee muud, kui on just
sama headuse ja helduse pärast üksteisel kõris kinni. Just
niisamuti nagu teie seal ülal. Huvitav ainult, mis te neile
olete andnud?“
„Ma pole neile midagi annud,“ vastas Tiina, ilma et
ise oleks õieti mõistnud, mida temalt küsitud.
„Mida teilt siis loodetakse?“ küsis Indrek.
„ Ma ei tea, härra!“ hüüdis Tiina õnnetult.
„Maei
tea midagi.“
„ Mis seal siis on juhtunud?“
„ Ei midagi,“ vastas Tiina, „ainult Oskar ja Ott kakle­
sid minu pärast ja ma kutsusin peremehe vahele.“
„ Ja peremees tuli?“ küsis Indrek.
206„ Tuli kaikaga,“ ütles Tiina ja pööras silmad kõrvale,
sest tal oli hirmus häbi.
Nüüd valitses saunas natuke aega vaikus, alles siis
ütles Indrek:
„ No näete, Tiina, just nii, nagu ma ütlesin: headus on
kurja juur. Kui mina poleks teie vastu hea olnud, siis po­
leks teie siia jäänud ja nõnda poleks ka seda riidu olnud.
Aga mina olin ju teie vastu ainult sellepärast hea ja luba­
sin teil siia jääda, et teie olite enne minu vastu hea. Nõnda
siis — omad vitsad peksavad. Lõikate ise oma tegude
vilja.“
„ Ei, härra,“ vaidles Tiina vastu, „ enne olite teie minu
vastu hea ja siis alles mina härra vastu, nõnda oli see.“
„O lgu või nõnda,“ leppis Indrek, „siis lõikate nüüd
minu headuse vilja suure kaklemisega.“
Nõnda rääkis Indrek Tiinaga ja see tuli sama targalt
üles tagasi, nagu ta oli esiteks alla saunagi läinud. Peab
inimene muutuma kurjaks? Peab Tiina saama kurjaks?
Kuidas ta seda peab tegema? Mida ta selleks peab tegema?
Tiina ei oska kuri olla. Ta ei oska õieti heagi olla. Tiina
lihtsalt on nagu ta on. Ta on lapsest saadik nõnda. Võib­
olla on see sellepärast, et ta noores eas nii kaua põdes.
Võib-olla et need, kes on lapsest saadik terved, õpivad
olema head ja kurjad vaheldumisi, nagu asi nõuab, Tiina
pole seda õppinud.
Aga võib ka olla, et ta on heast-paremast muidu nii­
sama selliseks loodud; et jumal on oma ingli tema kätki
juurde läkitanud ja lasknud ütelda: „Annan sulle ellu
ainult headuse kaasa, annan ainult katseks, et kordki näha,
mis sest tuleb, kui ühelgi inimesel on ainult headus eluteel
kaasas;“ et jumal on lasknud oma inglil eelmistele sõnadele
juurde lisada: „Oma pojalegi, sinu Õnnistegijale, andsin
207kurjuse südamesse, et ta templis võiks piitsutada rahavahe-
tajaid ja needa viigipuu, aga sinule ei anna. Ometi pead
sa teadma ja kindlasti uskuma, et su jumal pole sind maha
jätnud, sest vaata, ma võtan su kurjuse oma kätte hoiule,
nii et kui sul tuleb elus kitsas kätte ja sa oma hingehädas
hüüad minu poole, siis tahan ma su palvet kuulda ja sulle
su kurjuseosa oma ingliga kätte läkitada ning sina pead
mind tänama.“
Jah, võib-olla et Tiina kätki juures midagi selletaolist
oli sündinud. Aga kui see tõesti nõnda sündis, siis pidi
see küll väga vara olema, sest Tiina ise ei tea sellest mi­
dagi. Lihtsalt ei mäleta! Sellepärast ei murra ta nende
küsimuste kallal oma pead, vaid katsub palja headusega
maailmas läbi saada, sest et tal esiotsa muud käepärast ei
ole.
Ainult vahetevahel mõtleb ta, et kas siis kedagi ei
leidu, kelle vastu võiks lihtsalt hea olla, ilma et sellele järg­
neks halba. Õieti ütelda — see polegi päris mõtlemine,
vaid midagi unistamise taolist: unistamine kaastundmusest
kellegi vastu, kes oleks veel viletsam ja kaitsetum kui tema.
Oo, Tiina nagu aimabki juba, aimab ammust aega, kes see
niisuke on! Ta huikab kui öökull üksinda, ilma et keegi
võtaks vaevaks talle vastata. Ta huikab isegi nüüd veel,
kui Vargamäel on teiste laulud ja huiked juba vaikinud,
nagu oleks sport tõepoolest oma võidukäiguga juba siia
jõudnud.
Nõnda see siis sündiski, et kui Tiina üksinda taga-
väljal sõnnikut laotas ja Oru Eedi teisel pool peenart ruk­
kis huikama hakkas, tulles kord-korralt aina lähemale,
nagu hääle järele võis otsustada, tegi Tiina ei tea miks
äkki häält vastu — tegi küll tasakesi, aga ometi tegi. Ja
Eedi, kes tavaliselt kõrvale hoidus, tõusis lõpuks rukkis
püsti ja tuli peenrale välja.
208„ Kes see huikab seal?“ küsis Tiina naeratades.
„ Mina,“ vastas Eedi; aga siis tuli tal äkki midagi
meelde, ta tõmbas mütsi peast ja ütles: „Tere, jõudu!“
„ Tere, jõudu tarvis,“ vastas Tiina ja naeris poisile
veel enam.
„ Miks sa huikad nõnda?“ küsis ta.
Poiss mõtles natukene aega, nagu valiks vastust, ja
ütles siis:
„ Teised huikavad ka.“
„ Teised laulavad,“ ütles Tiina.
„ Mina ei oska veel laulda,“ seletas poiss.
„ Miks sa ei õpi, oled juba suur poiss?“
„O len suur poiss ja mul on palju rammu,“ kiitis Eedi.
„ Ma olen kõigist üle.“
„ Kellest sa siis üle oled?“ küsis Tiina.
„ K õigist — Juulist, Helenest — kõigist.“
„ Kes need Juuli ja Helene on?“
„Õed.“
„ Sa siis katsud nendega ka rammu?*
„ T üdrukud teevad poisist mehe, sellepärast.“
„ Kes seda ütleb?“
„ Vanaisa. . . Ma olen sinust ka üle.“
„ Minust muidugi,“ oli Tiina nõus.
„ Ma tahan sinuga rammu katsuda, sa oled ju ka
tüdruk.“
„ Teine kord, siis. Täna on mul sõnnikused käed ja
riided, määrin su ära, aga poiss peab puhas olema, muidu
tüdrukud ei taha temaga rammu katsuda. Ja tead, Eedi,
kui sa tahad ruttu meheks saada, siis ei pea sa tüdruku­
tega rammu katsuma, vaid nende vastu hea ja viisakas
olema. Viisakad poisid saavad kõige enne meheks.“
„ Mina tahan meheks saada, sest siis saan ma pere­
meheks.“
14 Tõde ja õigus V
209„ No näed,“ ütles Tiina, „siis õpi viisakust, tüdrukud
muidu sind meheks ei tee.“
„ T üdrukud on ilusad,“ kiitis poiss.
„ Vanaisa ütleb
alati: Eedi, vaata, tüdrukud on ilusad.“
>>Ega siis kõik tüdrukud ilusad ole,“ vaidles Tiina
vastu.
„ Sina oled ka ilus, Tiina,“ kinnitas poiss, ja nii hir­
mus rumal kui see ka oli, aga Tiina tundis ometi, et tal oli
seda hea kuulda.
„ Kes seda sulle on öelnd?“ küsis ta.
„ Teised ütlevad, et teisepere Tiina on ilus tüdruk,“
vastas poiss.
„ Kuule, Eedi, ja pea meeles: teisepere Tiina on vana
tüdruk, vana tüdruk, vana tüdruk.“
Poiss vahtis hulk aega üksisilmi Tiinat, kuidas see
töötas, ja ütles siis:
„ Ei, Tiina on ilus tüdruk, Tiina on ilusam kui Juuli
ja Helene.“
Nüüd tundis Tiina äkki, et tal jooksid hirmuvärinad
millegipärast üle keha. Ta ei lausunud enam sõnagi ega
pööranud pilku poisi poole. Nõnda kulus tükk aega. Aga
lõpuks ei saanud ta ometi muidu, kui pidi vaatama, kas
poiss on kadunud või seisab endiselt. Nähes teda vanal
paigal, nagu oleks ta sinna sambaks seatud, ütles Tiina:
„ Eedi, pole viisakas nõnda seista, kui teisepere tüd­
ruk sõnnikut laotab.“
„ Eedi istub,“ ütles poiss.
„ Ei, ka see pole viisakas,“ vastas Tiina.
„ Peab ära
minema, see on viisakas.“
„ Eedi vaatab rukkist,“ ütles poiss.
„ See pole sugugi viisakas,“ seletas Tiina.
„ Kui poiss
210tahab meheks saada, siis on ta teisepere tüdruku vastu nii
viisakas, et ta läheb rukkist ära, läheb eemale, kaugele.“
„ Ja huikab,“ ütles poiss.
„ Ja huikab ning ootab, kas tüdruk vastu huikab,
ainult siis tuleb viisakas poiss lähedale. Nii et Eedi on vii­
sakas ja hakkab ilusasti minema.“
Poiss mõtles natukene, ja tegi siis minekut, jäi aga
varsti uuesti seisatama, nagu tuletaks ta midagi meelde.
„ Viisakas poiss ütleb teisepere tüdrukule head päeva,
kui ta minema hakkab,“ õpetas Tiina.
Nüüd Eedi pöördus ümber, tõmbas mütsi peast, kat­
sus isegi kraapjalga teha ja ütles:
„ Head päeva!“
„Head päeva,“ vastas Tiina.
„O le ikka tüdrukute
vastu viisakas, siis saad varsti meheks.“
Nõnda Mäe Tiina õpetas Oru Eedile häid kombeid,
kuna ta ise samal ajal laotas kärmesti-kärmesti sõnnikut,
sest vilumatuse tõttu ta kartis, et ei jõua tööga küllalt
edasi.
See kõnelus ei jäänud neil viimseks, sest poiss oli sel­
lest päevast saadik tüdrukul nagu takjas sabas. Tal nagu
polnudki muud ülesannet kui valvata, millal Tiina juhtub
kuskil üksi jääma, et siis nagu maa alt tema ette ilmuda.
Esiteks pidas ta Tiina antud viisakusreeglist kinni — lähe­
nes alles siis, kui tema huikele vastatud, aga varsti unus­
tas ta selle.
Eli tea, kas see olenes harjumusest või tõelikkusest,
aga Tiinale näis, nagu võtaks poiss ruttu aru juurde. Ta
teretas juba viisakalt ja jumalagajättu ei unustanud ta enam
kunagi. Aga oma rammuga ja muude võimistega armas­
tas ta endiselt kiidelda, nii et Tiina pidi tahes või tahtmata
otsusele jõudma, kuivõrd tema oli eksinud poisi abituses,
14*
211mahajäetuses ja üksilduses. Ennem tundis poiss end suu­
rena ja vägevana, kelle ümber keerleb kogu nähtav ja ta­
jutav maailm.
Kord sattus ta rääkima püssilaskmisest. Ta näitas
nagu uhkustades haavaarmile oma peas ja ütles:
„ N äed, Tiina, kuhu läks.“
„ See oleks võind sul silma peast ära võtta,“ tähendas
tüdruk.
„ Ei võtnud ühtigi,“ vastas poiss ja lisas suurustavalt:
„ Nüüd ma oskan juba paremini lasta. Nüüd ma lasen ka
suure püssiga, ja kohe külge.
„ Ega siis alati või külge lasta,“ ütles Tiina.
„ Eedi võib alati, ' kinnitas poiss.
„ Mina võin kõigile
külge lasta.“
y
„ See pole viisakas, kui nõnda räägitakse,“ õpetas
Tiina.
„ Inimestele ei või ju külge lasta, inimestele mitte.“
„ Eedi võib,“ ajas poiss nagu jonnakalt oma, „Eedi
pea on haige, sellepärast võib.“
„ Kes sulle seda on öelnd?“ küsis Tiina, tundes süda­
mes värinat.
„ Teised ütlevad,“ vastas poiss.
„ Mis nad ütlevad?“ päris Tiina nagu hirmuga.
„ Nad ütlevad, kui krutskid teen: jäta Eedi rahule,
temal pole aru.
Aga mul on juba aru, ainult nemad ei
tea, et mul on juba aru.
Keegi ei tea seda, ainult mina
ise, mina ja sina nüüd ka, Tiina, sinule ma ütlen. Aga see
on saladus, see on meie saladus, Tiina, et mul on juba aru.
Teised ei tohi seda teada, sest siis ei või enam krutskid
teha, sellepärast.“
„ A ga miks sa siis teed krutskid, see pole sugugi viisa­
kas, nõnda ei saa sinust kunagi meest, jäädki poisiks,“ sele­
tas Tiina.
212„ Mehed teevad ka krutskid,“ vastas poiss.
„ Viisakad mehed ei tee kunagi krutskid ja sinust
saab viisakas mees,“ õpetas Tiina.
„ Kui ma meheks saan, siis ma enam krutskid ei tee“,
ütles poiss.
„ Mis krutskid sa siis nüüd tahad veel teha?“ küsis
Tiina.
„Seda ei või öelda, Karla ei luba,“ kostis poiss.
„ Minule ikka võib, sest meie oleme kahekesi ühes
nõus, meil on kahekesi saladused,“ rääkis Tiina. Aga see
ei mõjunud, poiss jäi endiselt arvamusele, et ta ei või
ütelda, mis krutskeid ta veel enne tahab teha, kui saab vii­
sakaks meheks.
„ Mis krutskid sa oled siis juba teind?“
küsis Tiina lõpuks.
„ Lasin sauna seina sisse märki,“ ütles poiss.
„ Muud mitte midagi?“ küsis Tiina.
„ Indrekul loopisin mättaid kraavi.“
„ A ga seda ei tee ju ükski viisakas poiss, kes tahab
meheks saada,“ seletas Tiina.
„O led sa ehk veel midagi
teind?“
„ Ema järelt pistan või kinni,“ irvitas poiss, „ja tüd­
rukute eest solgin klimbisupi ära, siis saan omale.“
„ Ui häbi, häbi, häbi!“ rääkis Tiina ja keerutas sõr­
mega poisi nina all.
„ N õnda ei saa sinust kunagi meest,
mitte kunagi.“
„ Saab,“ vaidles poiss veendunult vastu, „isa ütleb, et
saab. Täiel mehel on krutskid ja minul tulevad ka juba
krutskid.“
„ Mina ei taha siis enam sinuga rääkida, kui sul on
krutskid,“ ütles Tiina ja taganes aida otsas aia äärest
eemale, kus nad olid seisnud, üks ühel, teine teisel pool.
See pani poisi mõtlema. Vähe aja pärast ta ütles:
213„ T üdrukute vastu ei ole mul krutskid, tüdrukud on
ilusad, aga poiste vastu.“
„ Miks siis poiste vastu?“ küsis Tiina, kuna endal süda
hakkas uuesti sees värisema.
„ Poisid käivad tüdrukute juures,“ sosistas Eedi vas­
tuseks ja sirutas oma pea üle aia, et nõnda lähendada suud
kuulavale kõrvale.
„ Eedi, see pole viisaka poisi jutt,“ ütles Tiina ette­
heitvalt.
„ N õnda ei tohi teisepere tüdrukutega rääkida.“
Aga Eedi ei hoolinud sellest, vaid sosistas saladusli­
kult edasi:
„ Ott käib meie Juuli juures, teie Ott. Temale teen
ma krutskid.“
Tiinal langes nagu kivi südamelt, sest tema oli midagi
sellist kartnud, mis seisaks tema endaga kuidagi lähedas
ühenduses. Ometi oli kuuldugi küllalt hirmus: samal ajal,
kui Elli kipub aru kaotama Oti pärast, käib see salaja Oru
vahet. Ellile mõeldes kiskus Tiina süda rinnus valusalt
kokku.XV.
Et Tiina vahetevahel Oru Eediga tahes või tahtmatagi
juttu ajas, see ei jäänud muidugi teistele tähele panemata.
Ott heitis selle üle rumalat nalja, Elli sähvas parajal paigal
pilkavalt, Oskar oli nagu nukker või kuri ja vanad ei saa­
nud kuidagi aru, mis rääkimist on tüdrukul sellega, kellest
ükski pole tänini väljagi teinud. Mareti süda ei saanud
muidu rahu, kui pidi asjast Tiina endaga juttu tegema.
„ Ta on nii naljakas,“ ütles tüdruk Oru poisi kohta.
„See on kuri poiss,“ seletas Maret.
„ Kas ta just kuri on. . . “ lausus Tiina, nagu tahaks ta
perenaisele vastu vaielda.
„Siis teevad teised ta kurjaks,“ ütles Maret.
„ V õib-olla et teised,“ oli Tiina nõus, ilma et muud
oleks ütelnud, sest sel korral ta ei teadnud ega aimanudki
veel midagi sellest, mis puutus Otisse ja Juulisse ning kaud­
selt ka Ellisse.
Uks oli kindel: Tiina kaotas Oru Eedi kaudu peaaegu
kõigi silmas midagi. Ka teda ennast hakati nagu selle
poisi taoliseks pidama. Ainukesed, kes talle oma poole­
hoiuga endiselt truuks jäid, olid Oskar ja karjakoer Mulla.
215Viimast peeti oma ülesandeks pisut suureks ja sellest
oli ta nimigi tekkinud. Suur nagu mullikas, oli Sass tema
kohta tuues ütelnud ja Elli oli siis kohe sõnavalmilt vasta­
nud, et siis panemegi talle nimeks mullikas.
Ei aidanud
midagi, et koera nimi oli Kaaru, Elli hakkas teda hüüdma
Mullikaks, millest sai pikkamisi tema praegune nimi. Kaa­
ruks ei võinud koer Elli arvates juba sellepärast jääda, et
ka Orul ja Aasemel olid Kaarud, kuigi need ei olnud nende
Mulla kõrval mitte kui midagi. Ja nagu oleks koer tead­
nud, et Elli temale uue nime leidnud, hoidis ta tüdrukut
kõige rohkem taga.
Aga sest ajast saadik, kus Tiina tuli Vargamäele, kip­
pus Mulla Ellile truudust murdma ja Tiina juurde üle mi­
nema. Mis selle põhjuseks oli, kas söötmine, meelitamine
või mingisugune eriline sümpaatia, kes seda teab, ainult
kõik panid tähele, et Mulla kipub sörkima aina Tiina sabas.
Nõnda sai koer esimeseks „mustaks kassiks“ tüdrukute
vahel, sest kuna Elli oli alguses Mulla truudusega nii väga
hoobelnud, ei võinud selle kõikuma lüües teatud meele­
kibedus tulemata jääda. Emalegi torkas see silma ja ta
ütles pool-naljatades:
„ Ärge nüüd ometi koera pärast naginasse minge.“
Sama koer oligi nüüd üks neist, kes Tiinale oma truu­
dust polnud murdnud, otse selle vastu ta nagu aimas, mil­
lises seisukorras tüdruk viibib, ja hakkas ikka enam tüd­
ruku sabas sörkima. Läks nii kaugele, et Mulla ei tahtnud
enam karjaga metsagi minna, vaid heinalistega heinamaale,
nagu poleks tal karjatada pässud, utud, tõmmikud, püga­
lad ja tähikud, vaid mingisugune ennenägematu loomake,
kellele nimeks antud Tiina. Seetõttu tüdrukul tuli tegemist
karjapoisiga, kes kord ütles:
„Tiina, kuramus, miks sa mu koera ära meelitad?“
216„Miks sa mulle .kuramus’ ütled?“ küsis Tiina vastu.
„ Noh, kui sa koera ära meelitad,“ vastas poiss.
,',Ma ei meelita ju,“ ütles Tiina.
„A ga miks ta siis enam karja ei taha tulla?“ küsis
Heino.
„ Kust mina seda tean,“ vastas tüdruk.
„ A ’ä tule mulle rääkima!“ hüüdis poiss uskumatult.
„ Sa ei julge üksi kuhugi minna, nagu oleks iga põõsa taga
hunt, ja sellepärast kutsud alati koera kaasa. Eks sa ise
ometi näe, ta on hakand eeskambri akna all magamagi,
valvab, et nii kui sina jala õue tõstad, kohe on ta sul
kannul.“
„Ei, Heino,“ vaidles Tiina vastu, „mina ei ole Mullat
kunagi kaasa kutsunud.“
„ Kutsud jah!“ kinnitas poiss.
„ Tean sedagi, kelle
pärast, ega ma loll ole.“
„ N üüd teed enese tõesti lolliks, Heino,“ ütles Tiina,
aga poiss pahvatas talle vastuseks:
„Sa kardad teisepere Eedit! Mina kardan ka, ja kui
sa koera ära meelitad, siis ma ei julge karjas olla, ei julge
loomadega kaugemale metsa minna.“
Need sõnad olid Tiinale nagu ilmutuseks. Korraga oli
tal kõik selge. Tema isegi sai endale selgemaks karjapoisi
suu läbi. Talle sai selgeks, et tema oli tõepoolest hakanud
teisepere poissi kartma ja oli pisut sellepärast Mullat en­
daga kaasa kutsunud, ilma et oleks endale sellest õieti aru
andnud. Tema hirm oligi ehk peapõhjuseks, miks koer
jättis oma endise lemmiku, peretütre maha ja hoidus tema
poole. Aga kui nõnda, miks siis koer tuli karjapoisi juu­
rest ära, see kannatas ju sama hirmu käes, mis vaevas eba­
teadlikult Tiinatki? Või ähvardas teda ehk suurem häda­
oht kui Heinot?
2i7„ Mina ei karda teisepere Eedit,“ vaidles Tiina poisile
vastu, „ mina ajan temaga sagedasti juttu.“
Karjapoiss hakkas naerma ja hüüdis:
„ Ajad juttu ja omal püksid tuulavad tusti!“
„ Heino, kuidas sa ometi räägid,” ütles Tiina häbista­
valt.
„ Teisepere Eedigi on viisakam.”
„ Las ta olla pealegi, aga mind pole sul tarvis karta,”
ütles poiss enda vabanduseks.
„ Haugun, mis haugun, aga
külge ei hakka. Eedi on hoopis teine, teda peab kividega
eemalt loopima, nii kui ligemale lased, kohe hambad sees.
Aga tüdrukud ei oska kividega loopida, sellepärast katsu­
vad nad heaga, kui on tige koer. Teisepere Eedi on ka
niisuke tige koer, et sina katsud heaga. Aga mina ei katsu,
mina olen poiss, nii kui näen, koer kallale, ei muud mi­
dagi.”
„ Ah sina oledki see, kes koera tema peale nii õelaks
ajab!” hüüdis Tiina.
„ Kas sul tõesti häbi ei ole viletsat ja
vaevast nõnda taga kiusata! Ma ütlen perenaisele, kui sa
muidu ei kuula.”
„ Ütle pealegi,” vastas poiss naerdes.
„ Perenaine ise
käskis! Ütles: kui tuleb, aja aga koer kallale, selleks me
nii suure tõimegi.”
Nõnda vastas poiss ja läks loomadega mööda tänavat
alla — vilistades, hõisates, koera haukudes, lammaste
määgides ja kellade kõlinal, nagu oleksid asjad kõige pa­
remas korras. Tiina vahtis talle järele, ilma et silm ometi
midagi oleks seletanud, sest ta mõtted olid mujal, ---- mõt­
ted olid selle juures, mis poiss oli rääkinud. Kas ta enne
õieti kartis või mitte, seda Tiina ei teadnud, aga üks oli
tal selge — nüüd ta kardab, ilma et õieti teaks, mida.
Nüüd tuleb tal äkki ka see meelde, et varemalt on teisedki
temalt küsinud, kas ta teisepere poissi ei karda, et ta te­
218maga juttu ajab. Aga need küsimused on tänini ikka nagu
kuulmeist või ajust mööda libisenud, ainult nüüd istuvad
nad seal kindlasti ja helisevad — helisevad ja püsivad
paigal.
Kuid elu käis Vargamäel samal ajal oma rada, teda
Tiinas tekkinud hirm ei peatanud: lüpsti lehmi, pandi
karjapoisile võid kannikasse ja piima pudelisse, luisati
vikateid ja võeti loogu ning Indrek lõikas soos kraavi päev
päeva kõrva. Paaril korral, kui heinategu oli kõige kibe­
dam ja palju kuiva loogu maas, katsuti ka temale reha
pihku pista, öeldes: „ Niita jõuame oma peregagi, tule ai­
nult aita kuiv hein kokku panna,“ aga tema ei võtnud
seda kuulda, nagu oleks tema eluõnn ainuüksi soos. Tuli
selle asemel vana Andres, kellele Sass otsis kõige kerge­
mat reha. Aga see oli antud Ellile ja tema ei tahtnud sel­
lest loobuda. Siis pakkus Tiina oma reha, mis oli kerguse
poolest järgmine, aga nüüd jõudis Elli Tiinast ette, sest ta
ei võinud kannatada, et teenija püüdis temaga reha-andmi-
seski võistelda, nagu Elli arvas, pealegi veel, et Tiina ei
teinud seda omapead, vaid Oskari soovil. Sellele aga ei
võinud Elli oma nuttu, mis ta vanaema kirjatud kirstu
juures nutnud, kuidagi kinkida ja sellepärast pistis ta vana­
isale kärmesti oma reha pihku, mille vars kõige suurema
mähi ajal raiutud, et ta oleks tütarlapse käele pehme. Os­
kar nimelt oli selle varre raiunud, koorinud, lõhestanud ja
lõpuks rehale tahagi löönud. Aga see sündis siis, kui nad
olid alles õde ja vend, kes istusid üheskoos ratastele ja
sõitsid siia ning sinna, kus juhtus midagi lahti olema. Nüüd
nad enam ei teinud seda, ei teinud sellepärast, et Elli tahtis
minna Otiga, keda Oskar nimetas hulguseks.
See oligi,
mida Elli ei suutnud vennale andestada, või nagu ta ise üt­
les — kinkida. Lõpuks ütles ta seda Otile endalegi, et see
219ometi kord taipaks, mil määral Elli hoiab tema poole, —
ta ei hooli vennastki. Aga Ott vaatas asjale teisiti, kui
Elli lootnud. Tema vaatas asjale asjalikult, mitte möö­
duvate tundmuste värvilise prilli läbi. Sellepärast ütles ta:
„ Õige ta ju on, hulgus ma olen, mis muud.“
„ Te pole sugugi hulgus,“ vaidles Elli ägedalt vastu.
„ R.ui pole Tiina, siis pole ka teie.“
„ A ga kes siis ütleb, et Tiina ei ole?“ küsis Ott.
„ Oskar, kes muud,“ vastas Elli.
„ Teie olete hulgus,
sest jooksete ümber, Tiina ei ole, tema seisab kodus.“
Nüüd hakkas poiss suure häälega naerma, nagu tai­
paks ta sõnade tagamõtet, ja ütles:
„ A h nii! Siis sellepärast olen hulgus! Ütles seda
tõesti Oskar?“
„ A ga kes siis?“ küsis Elli vastu.
„ Tüdruk, sa pole sugugi nii tänapäine, nagu ma arva­
sin!“ hüüdis Ott nüüd, nagu mõistaks ta Elli sõnu hoopis
teisiti, kui see nad mõtelnud. Elli isegi hakkas poisi naeru
ja familiaarse tooni tõttu oma sõnu sootuks teisiti mõistma
ning häbi kargas tal ühes verega näkku.
„ Seda ütles tõepoolest Oskar,“ kinnitas Elli kohme­
tuses ja lisas enda kaitseks: „Mina ütlesin hoopis midagi
muud.“
„ Mida siis teie ütlesite?“ küsis poiss.
„ Seda ei või ma öelda, sest teie naerate ainult, teil on
kõik paljas nali,“ vastas Elli, kel äkki kippusid pisarad
silma.
„ Mitte sugugi,“ vaidles poiss vastu ja tema nägu muu­
tus tõsiseks, sest pisut mõjus temasse tüdruku nukrus, pisut
ka uudishimu, „mina võin ka tõsine olla, kus seda vaja.“
„ Minuga pole teil seda vaja,“ ütles Elli.
220„ Seda ütlete muidugi sellepärast, et ma hulgus olen,
eks?“
„ Just sellepärast,” kinnitas Elli, „sest ega keegi sunni
teid hulkuma.”
. . A ga mis ma siis peaks teie arvates tegema?” küsis
poiss.
„ Seda peate ise paremini teadma kui mina,” vastas
Elli; ja kui poiss sellele kohe ei vastanud, vaid vaikides aru
pidas, küsis tüdruk: „ Kui te oleks siin või kusagil mujal
peremeheks, nii et elaks oma kodus, ega te siiski vist oma
hulkumist jätaks?”
„ Noh, ei tea öelda, ehk jätaks, kui oleks noor naine ja
muud niisugused asjad,“ ütles poiss.
„ M õtle, kui lahke!“ hüüdis Elli pilkavalt.
„ V õib-olla,
et jätaks!“
„ Jätaks vist kindlasti,“ ütles poiss.
„Agamulpoleju
kodu ega naist, pole midagi.“
Oti sõnus ja hääles kostis nagu nukrus, Elli tundis, et
kostis, ja sellepärast ütles ta:
„ Teil võiks kõik olla, kui te ainult tahaks.“
Soo, nüüd oli Elli kõik oma südamelt ära ütelnud, nüüd
võis ta loovõtmisega põõsa varju pugeda ja seal oma häbi
või õnne oodata.
„Tüdruk, selle eest peaks su siinsamas sülle haarama
ja ringiratast ära suudlema,“ ütles Ott esimesel parajal
silmapilgul tasakesi, aga Elli tundis, et need vaiksed sõnad
põletasid teda. Tal oli peaaegu tundmus, nagu olekski ta
juba kellegi süles. Vähemalt teadis ta, et kui see sünniks,
siis ei jätkuks enam tema häbist sellele vastupanuks.
Nõnda olid siis asjad Elli arvates ühel pool. Ainult
see oli veel ütlemata, et nemad on ju Oskariga kahekesi,
nii et neile jätkub Vargamäest ilusasti, tehtagu see pooleks
221või makstagu teisele tema osa välja. Ja küllap Elli sellegi
ütlemiseks mahti leiab, pidagu isa, ema ja Oskar teda nii­
palju silmas kui iganes soovivad.
Aga Oti süda polnud nii lihtis ja kindel kui Ellil. Tema
süda ei saanudki nii kindel olla, sest tema polnud kogu
oma eluajal miskit nii kindlat näinud, kui oli Vargamäe,
kus Elli kasvanud ja kasvades oma südant kindlustanud.
Oti süda oli kohanenud esiteks oma vanemate vahelduva
elujärjega, mis läks maalt linna ja linnast uuesti maale, ja
pärast seadis ta end iseoma eluvõimaluste kohaselt, mis
olid aprilliilmana muutlikud. See ehk oligi peapõhjus, miks
ta võttis õlleklaasi juures kuulda Oru Karla kavalat kõnet
tema tütardest, kes pärivad ükskord koha, sest poisist
polla loota peremeest. Mäel, seal olevat teine asi, seal saab
peremeheks Oskar, ja lollus oleks loota, et Sass hakkaks
kohta kaheks jagama, sest selleks pole kogu Mäe krunt
kõlvulinegi. Hoopis teine lugu on Oruga, see kõlbab ühele
ja kõlbab ka kahele, kõlbab igapidi ja iga moodi, niisuke
hea koht on Oru. Aga Mäe ei passi ühelegi hästi, sest kui
see peaks hakkama teisele tema osa välja maksma, siis lä­
heb koht haamri alla, teist ei ole. Mäel pole millestki seda
hulka raha võtta, mis Oskar peaks Ellile välja maksma,
kui „ rehnutti“ õieti pidada. Ja sellepärast võib igaüks
isegi mõista, mis lõpuks tuleb: Oskar saab prae ja väimees
lakkugu panni. Muidugi, päris ilma ta ei jää, seda mitte,
sest see on ju iseenesestki mõista, et tütar peab ka midagi
saama, mis ta aga saab ja kuipalju see on, seda teab vana-
pergel ise. Sest Ott võib isegi arvata, et kui Oru Karlal
oleks niisuke poeg kui Mäe Sassil, siis tema ei annaks oma
väimeespoegadele Oru-prae pannigi limpsida, eluilmaski
mitte. Ja samuti teeb ka Mäe Sass, lubagu ta alguses üks­
kõik kui palju.
222Pealegi, Mäe Elli on ju alles laps, mis temaga jännata,
täiel mehel peab olema midagi tublimat, muidu ei tule
elust midagi välja. Sellepärast pidagu Ott õieti ja hästi aru,
enne kui ta hakkab oma elujärjega aru pidama. Seda
Karla ei räägi ei omakasu ega viha pärast naabermehe
vastu, sest praegu, jumal tänatud, polegi Vargamäel mingit
viha. Igaüks elab rahulikult omas majas ja omal krundil.
Sass on muidugi kade, et Karlal mõlemad jalad terved,
temal aga teine vigane, aga kes võib sinna midagi parata.
Selle eest Karlal jälle poiss tohmakas, nii et ühte metsa lõ­
puks mõlemad. Mis puutub omakasusse, siis mis omakasu
võiks Karlal siin olla. Ega siis Ott ole ometi mõni suur ja
kuulus „vahmiil“, nii et Karla tahaks selle oma vahmiiliga
kokku panna. Oti vahmiil pole Oru Karla vahmiili kõrval
mitte kui midagi. Ja tütred polla Karlal ka vanad, et peaks
nende pärast muretsema. Ehk kuigi nad oleks juba nii­
öelda üle võsade, siis Oru oma metsaga tasub ilusasti kõik.
Sellepärast räägib Karla ainult õpetuseks, sest Ott on alles
noor ja ei tunne nooti. Muidugi, Ott meeldib Karlale, Ott
meeldiks isegi tema tütardele, seda ka, aga see ei puutu üle­
pea asjasse, sest see on hoopis teine number.
Nõnda oli Oru Karla Otile õlleklaasi juures hambasse
puhunud ja seda mitte sellepärast, et tal oleks oma tü­
tarde mehelepanemisega häda, et ta oleks teadnud Mäe
Elli südameasju või et Ott temale kui mees sedavõrd oleks
meeldinud, et pole muud, kui hakka aga teist esimesel pa­
rajal silmapilgul koduväiks sobitama — ei, mitte midagi
selletaolist. Oru Karla ainsaks eesmärgiks oli katsuda Otti
„ köntjalalt“ üle lüüa. Õieti poleks see ka ülelöömine olnud,
sest Karlal polnud Otti kui töömeest põrmugi tarvis. Karla
pärast võis Ott Mäel teenida kas või oma surma laupäevani,
aga kui tal oli vaba silmapilk, siis pidi ta kas salaja või
223avalikult Orule tulema, et seda siin veeta, nii et kõik näek­
sid, kuidas Mäe suiline kipub ummisjalu Orule, sest seal on
parem, lõbusam ja huvitavam, seal on üldse hoopis teine
olemine, seda peavad kõik nägema, sellest aru saama ja
rääkima, mitte ainult Vargamäel, vaid ka Hundipalul,
Ämmasool, Sooväljal, Kassiarul, isegi vallamajas ja kiriku
juures. Et seda eesmärki saavutada, selleks Karla laskiski
mängu Oru koha ja ka oma kenad ja karsked tütred, kes
olid endast heas lugupidamises ja ei mõtelnudki iga juhus­
liku tööpoisiga hakata kosjaasju sobitama.
Sellepärast
võiski isa neid söödaks välja heita, olles kindel, et midagi
soovimatut ei sünni.
Kuid seekord tabas saatuse käsi niihästi isa kui ka tüt­
reid. Isa ootuse ja tahte vastu Ott hakkas tüdrukutele esi­
mesest silmapilgust kohe meeldima, sest ta oskas ajada
„ peenemat“ juttu ning oli üldse „ lofka“ poiss, millist oli
Vargamäel harva nähtud. Ei jõutud õieti ümber vaadata,
kui õed olid Oti pärast teineteise peale juba kadedad, ai­
nult kahe-kolmeteistkümnene Olga ei saanud millestki aru
ja imestus, miks küll Juuli ja Helene äkki nii vaenlikuks
muutunud. Aga seegi ei kestnud kuigi kaua, sest Ott tegi
peagi lõpliku valiku, jäädes Juulile peatuma. Ja kuna ko­
dus midagi polnud peale hakata, sest Elli magas taga­
kambris ja Tiina järele valvas Oskar, siis seadis Ott oma
sammud peagi Oru poole, kus leidis lõpuks vastuvõtmist.
Aga need asjad sündisid juba Karla selja taga; emalgi pol­
nud alguses millestki aimu, sest tüdrukud magasid kahekesi
aidas ja hoidusid ustavalt kokku. Muidugi, ema silma ei
jõutud kuigi kaua petta, aga kui pettus avalikuks tuli, oli
juba nii hilja, et ta oleks võinud parem hoopis avastamata
jäädagi.
Nõnda oli Orul. Mäel kujunes asi pisut teisiti. Seal
224ei valvanud küll keegi Oti järele, kuid ometi oli seal ehk
asjast enne juttu kui Orul, Juba varsti ütles Sass Ma-
retile:
„Tea kus see Ott ööseti ringi kiiab, päeval veab vae­
valt jalgu järele ja silmad vajuvad heinakaarelgi kinni, nii
et, vaata, kukub viimaks vikatisse.“
„ Kui see tihti sünnib,“ lausus Maret, „ei see hea koht
või siis kaugel olla.“
„Ega ta, pime loom, ometi Oru vahet jõlgu,“ arvas
Sass.
„ Kes teda teab, pole kuulda olnd,“ ütles Maret, „aga
paar korda olen mina teda näind sealt kandist tulema.“
„No küll on rist nende inimestega,“ kaebas Sass, „mis
tööd niisuke teeb, kui ta ei maga. Ja siis see linna vahet
kihutamine. Kui ta seal on korra ära käind, siis kolmeks
päevaks oled nagu surnumatjaga töö juures. Ei peast ega
jalust edasi!“
„ Jah, oli ta enne mis ta oli nende teenijatega,“ ohkis
ka Maret, „aga polnud seda, et sina sööda ja maksa palka,
aga tema käib võitu jooksmas.“
„Mis sa teenijast räägid,“ ütles Sass, „vaata, et su
omad lapsed võitu jooksma ei lähe. Nüüd on ju ilmas
kõik nagu külgehakkav haigus — üks hull ees, teised kar­
jas järele.“
„ Ei meie lapsed lähe seekord enam vist kuhugi, esi­
mene tuhin juba möödas,“ arvas Maret.
„ M õni seda teab, mis hullem on, kas esimene tuhin või
see, mis pärast tuleb,“ ütles Sass.
„ Oskar hoiab ikka Tii­
nat taga ja Elli, see sosistab Otiga, kus aga vähetigi saab.“
„ Las ta nüüd sosistab pealegi, küll me tast lõpuks jagu
saame,“ lohutas Maret.
Aga siis sündis äkki nõnda, et Elli hakkas käima nute­
15 Tõde ja õigus V
225tud silmadega, nagu tahaks ta otse kiuste Maretile näidata,
kui vähe emad teavad oma tütardest, poegadest hoopis
rääkimata.
,
Oskar küsis Tiinalt, kes ju ka kambris magas, et kas
ehk tema ei tea, mis küll võiks Elli nutu põhjuseks olla,
aga ei, Tiina ei teadnud midagi, nagu ta kinnitas. Maret
pöördus Elli enda poole, kuid ei saanud ka selt mingit vas­
tust, kuuldes ainult mõnesuguseid ettekäändeid. Ainult
niipalju pandi tähele, et viimasel ajal polnud mitte ainult
Oti ja Tiina, vaid ka Tiina ja Elli vahekord äkki halvaks
muutunud. Millest see? Mis kurja oli Tiina teinud nii­
hästi Otile kui ka Ellile? Oli ta ehk katsunud nende va­
hele tükkida?
Elli arvates oli asi just nõnda, aga Tiina oleks pidanud
otse vastupidist tõendama, kui ta oleks tahtnud rääkida.
Tiina omateada oli tahtnud ainult head, kui ta oli läinud
Eliit Oti eest hoiatama, kes käib Oru vahet, aga ta ei osa­
nud ega saanud oma head tahtmist kuidagi usutavaks teha.
Tiina ja Elli vaheline rääkimine toimus õhtul ees-
kambris enne magamaminekut. Aga vaevalt sai Tiina selle
öeldud, mis ta ütelda tahtis, kui Eliit vallutas nii tuline viha,
et ta oleks teisele kas või käsitsi kallale karanud. Ei aida­
nud põrmugi, et Tiina kinnitas pisarsilmil: tema mõtelnud
Eliit hoiatada pimesi hukatusse minemast. Kuid Elli nägi
Tiinas ainult kadedust ja tasumishimu, sest alguses oli Ott
ju temaga naljatanud, nüüd aga Elli poole üle tulnud.
„ Sa oled lihtsalt madu inimesenahas,“ susises Elli ise.
„ Elli, kallis Elli,“ palus Tiina.
„ Kui sa ometi teaks,
kui suurt ülekohut sa mulle teed!“
„ Sulle peaks piibupigi hambasse panema, ja seegi po­
leks sulle liig,” vastas Elli aina kasvava vihaga. „ A ga oota,
226küll sina ka ükskord oma jao saad! Las ma homme rää­
gin sellest Otile!“
„Elli, ma palun, ära räägi... “ hakkas Tiina.
„ A h nüüd on pill lahti!“ kähises Elli võidurõõmsalt.
„ Ma arvan ka, sest Ott ei mõista nalja.“
„ Mitte sellepärast, vaid katsume enne hästi järele kuu­
lata,“ rääkis Tiina.
„ Selle lolli poisi käest, m is?“ küsis Elli.
„Ei, tänan,
mul pole seda vaja; mina küsin homme Otilt, ja mis tema
vastab, sellest aitab mulle.“
Ütles ja läks tagakambrisse,
sest ema oli juba paar korda nõudnud, et nad oma sosis­
tamise jätaksid.
Asemele heites Elli ei kahelnud silmapilkugi, et vale­
tagu, kes valetab, kas poiss või Tiina, või ka mõlemad,
aga vale see on, mis nad Otist räägivad, kõige kurjem ja
ilgem vale. Elli uskus seda sellepärast nii kindlasti, et tal
tulid meelde Oti sõnad, mis see oli heinamaal sooja päi­
kese käes kahiseva ja lõhnava loo kokkupanemisel rääki­
nud süllevõtmisest, sealjuures ise Ellile nõnda silma vaa­
dates, et see tundis seda pilku veel praegu oma kehal sän­
gis teki allgi. Oli häbi ja hea ning sellepärast pidigi kõik
muu olema vale. Elli kindlat usku tõendas see kõige pa­
remini, et ta uinus varsti magama ja magas ühe joonega
järgmise hommikuni, ainult niipalju oli õhtusest rääkimi­
sest järele jäänud, et ta nägi unes, kuidas ta Tiinat karvust
kiskus — sõna otseses mõttes. Aga seegi omandas lõpuks
rahulikuma toimingu kuju, sest ta tundis viimaks peos
mitte Tiina juukseid, vaid midagi rohelist — midagi lina-
taolist.
Tiina seevastu vehkles kogu öö rahutult asemel. Vae­
valt paar silmapilku leidis ta rahulikku und, muidu aina
mingisugused viirastuslikud nägemused, üks segasem ja
15*
227ebamäärasem kui teine, siiski kõik omamoodi õudsed ja
kohutavad. Hommikul ei teadnud ta õieti, kas oli tal unes
võiilmsi meenunud Indreku õpetus heast ja kurjast all sau­
nas, kus tema seisis ukse juures, käsi lingil. Indrek oli
ütelnud, niipalju kui Tiina teda mõistis, et ära tee head, kui
sa ei taha kurja. Aga Tiina oli selle õpetuse unustanud.
Ta oli tahtnud Ellile head teha ja sellest oli tulnud ainult
kurjus, mille lõppugi polnud veel näha. Sest mis saab siis,
kui Elli läheb Otiga rääkima? Millega Tiina tõendab oma
sõnu?
Aga järgmisel päeval kujunes asi pisut teisiti kui Tiina
kartnud, ta kujunes ka teisiti kui Elli lootnud. Kõigepealt
Elli ei leidnud ristikheina kokkupanemisel kaua aega juhust
Otiga rääkida, nii et tal oli küllalt mahti nii-öelda jahtuda.
Ja kui lõpuks võiski rääkima hakata, siis küsis Ott üsna as­
jalikult:
„ Kes seda sulle ütles?“
„ Tiina eile õhtul.“
„Kust tema seda teab?“
„ Eedilt, see rääkinud temale.“
„ A h see vemmal!“ hüüdis Ott, ja sellest oli küll, et
Elli südant sees värisema panna.
Ta ei osanud esimesel
silmapilgul sedagi mõtelda, et pole ju tähtis, kustkaudu asi
avalikuks tulnud, vaid kas see on tõsi või mitte.
Siiski, mis aitas veel tõde või vale, kui tütarlapse noor
süda värises, nii et ka keha kippus värisema, et värin ula­
tus huulteni, mis muutusid äkki nagu lõdvaks. Alles tüki
aja pärast Elli märkas küsida:
„Miks sa ei vasta?“
„ Mida?“ küsis poiss omakorda.
„ Kas see on tõsi?“
„Mis nimelt?“
228„KäidsaOrul?“
„O len paar korda käinud.“
„ A ga Eedi ütleb, et öösel,“ sai Elli lõpuks lausuda.
„Noh,kuitaütleb..
„Et aidas?“
Ott ei vastanud enam. Tal hakkas noorest tüdrukust
kahju, sest ta polnud õieti kunagi seda tahtnud, mille ees
ta praegu seisis. Asi oli kujunenud nagu iseenesest. Mui­
dugi, tema oleks võinud seda alguses takistada, ja et ta
seda ei teinud, see oli tema süü. Pärast läks kõik takistuse
peale vaatamata.
Ellil polnud inimesenägu peas. Silmadest said nagu
surnusilmad, palgenukid tükkisid äkki esile, suu poleks
nagu noore neiu suu ja isegi juuksed tõmbusid nagu ühes
näonahaga tuhakarvalisemaks. Ta ei saanud enam sõnagi
suust, sest keel ei liikunud, huuled olid tardunud, keha oli
oimetuks muutunud. Nõnda seisis ta, kuni silmad hakkasid
vett jooksma, siis tuli nagu elu kehasse tagasi ja ta pöör­
dus ümber ning tahtis minna.
„ Elli,“ ütles poiss, ja kui tüdruk jäi peatuma, siis jät­
kas: „ega ma ise poleks sinna läind, aga vanamees kutsus.
Ma võiks seal lõpetada, kui sa tahad. See tuli kõik sellest,
et sina läksid kambri magama, nemad seal magavad
aidas.“
„ Muidugi,“ ütles Elli pisut nagu üle õla tagasi, „nüüd
lõpetad seal, ja kui sügisel minema hakkad, siis lõpetad
siin.“
„ Ei, Elli, siin ma ei lõpeta,“ kinnitas poiss.
„ Mis sa siis teed?“ küsis tüdruk, pöördus uuesti ümber
ja jäi poisi ette seisma, huulil ikka veel kramplikud tõm­
bed.
„Ma teen, mis sa tahad,“ ütles Ott.
229„ Ma eitea enam, mis ma tahan,“ lausus tüdruk. „ Pea­
legi, see pole tähtis, mis mina tahan.“
Ta pöördus uuesti minema ja nüüd poiss teda enam ei
peatanud.XVI.
Nõnda siis oli ometi tõsi, mis Eedi oli rääkinud Tii­
nale ja see om akorda edasi, Elli teadis seda nüüd. Selle
teadmise tulemuseks oleks pidanud olema tänu Tiinale, kes
ta võib-olla kõige halvemast oli päästnud. Aga imelikul
viisil viha Tiina vastu ei andnud Elli südames põrmugi jä­
rele, ennem aina nagu süvenes ja kõvenes. Elli nagu pi­
das Tiina süüks, et temaga võis niisuke asi juhtuda, mitte
aga Tiinaga.
Ja milleks oli Tiinal vaja oma nina vahele toppida?
Asi pole ju sellepärast olemata, ainult lahendus rikuti.
Just: Elli arvas pealegi, et Tiina rikkus asja lahenduse,
nagu ta Ellile sobiv. Poleks Tiina oma keelekandega va­
hele tulnud, siis oleks Elli ilusasti omal jõul Otist võitu saa­
nud, s. t. ta oleks teispere Juulist Otis võitu saanud ja ta
temalt üle võtnud, nagu ta võttis tema üle Tiinaltki. Oma
võidus oli ta kaljukindel.
Et Ott võiks tema pärast mõne teise tüdruku jätta, sel­
lest Elli saab aru, et ta aga lõpuks, kui Elli ise teda jätma
õpetab või hukutab, ka Elli enda jätta võiks, see on te­
male täiesti olematu mõte. Tema uskus, nagu usuvad
kõik noored tüdrukud, aga ka aastais naised, et tema on
231see rahusadam, kust ei purjeta enam ükski armulaevuke
välja, kui ta kord ükskõik kui imelikul viisil siia sisse
sõitnud.
Sellepärast ei saanud ta põrmugi aru, mis kasu on tal
Tiina hoiatusest. Ta usub praegu, nagu varemaltki, et kui
Ott oleks võinud ta õigel ajal — Elli ütles mõttes just „õi­
gel ajal“, ilma et ta endale õieti aru oleks andnud, mis ta
sellega just ütelda tahtis, — jah, et kui Ott oleks võinud ta
õigel ajal sülle võtta, nagu ta seda heinamaal tol korral
ütles, siis poleks ta Orul käima hakanudki, või kui ta oleks
sellega juba hakatust teinud, siis oleks ta jalamaid lakanud.
Kõik tuli sellest, et Elli pandi tagakambri magama ja
et Tiina magas eeskambris, nagu oleks see oma linnuunega
talle vahiks. Alguses Ellil oli hea meel, kui Tiina ka kamb­
risse magama tuli, sest ta mõtles: paras, kui ei saa mina aita
jääda, siis ka sina mitte, aga nüüd ärritas teda iga liigutus,
mis Tiina tegi eeskambris oma krägiseval asemel. Kuidas
see küll nii rahulikult ja muretult võis elada — Elli arvas
nimelt, et Tiina elab rahulikult ja muretult, ja ei saanud
sellest kuidagi aru. Vististi pole Oskar temale kunagi mi­
dagi selletaolist ütelnud ega talle nõnda otsa vaadanud,
nagu Ott seda teha oskab.
Aga ka Otist ei saanud Elli aru: kuidas võib ta nõnda
rääkida ja otsa vaadata ja samal ajal ikka veel Oru vahet
jõlkuda? Elliga on teisiti: tema tunneb end juba paljaist
sõnust, pilgust ja käe puutumisest sedavõrd Oti omana, et
tal ei tule ükski teine mees meeldegi. Mis asi see küll ini­
mestega nõnda on?
Nii mõnegi hea päeva Elli vaevas selle küsimusega
oma pead. Lõpuks ei saanud ta muidu rahu, kui läks Otilt
endalt selles asjas aru nõudma. Aga poiss vastas ilma pi­
kemata :
232„Ma olen ju mees.“
„ Kas siis kõik mehed teevad nõnda?“ küsis Elli.
„ K üllap vist,“ vastas Ott, sest kindlat vastust ta ei
teadnud: ta oli ju kogu oma ea elanud oma nahas.
„ Nii et te räägite sõnu ja teete tegusid, aga ise ei mõtle
ega tunne midagi,“ katsus Elli mõista.
„ Ei noh, miks ei tunne, aga ega see siis kaua kesta,“
seletas Ott.
„ Miski ei kesta kaua.
See on nagu võidu­
jooksmisega.
Kaua sa ikka jooksed, väsid ju ära, sest
ega sa jahikoer ole, et jooksed päevad otsa.“
Sellest ei saanud Elli aru. Tema arust pidi kõik kaua
kestma. Ja ta ei võinud midagi parata, et tal hakkas ihu
põlema ja veri leegitsema himust poisile tõendada, teda
veenda, et on midagi, mis kestab kaua ja ei lähe üldse
mööda. Temas, Ellis on see, mis jääb püsima, temas on
midagi, mis teistel puudub. Ja tal hakkas Otist peaaegu
hale meel, et see jookseb mööda laia maailma ümber ja ei
leia, kus jääda peatuma, nii et Oskargi nimetab teda hul­
guseks. Elli tahaks sellele hulgusele kodu anda.
Selliseid mõtteid ja tundmusi tekitas Elli noor kuu-
mendav keha ja leegitsev veri. Aga ükski ei teadnud sel­
lest midagi, keegi ei osanud seda aimatagi. Ott poleks
sellest ehk siiski aru saanud, kui Elli oleks seletuseks kas
või kogu oma sõnade tagavara kokku otsinud. Ema oleks
oma tütrele küll kaasa tundnud, aga vaevalt oleks ta tema
tundmusi õieti taibanud. Ainuke inimene, kes teda ehk
oleks mõistnud, oli Tiina, aga selle vastu põles ta tulises vi­
has, isegi ei teadnud, miks just. Kas ehk ainult sellepärast,
et see teda mõistis ja talle kutsumatult appi ruttas?
Ka Ott kandis Tiina vastu südames viha, olgugi et
mitte nii kuuma kui Elli. Ott arvas, et poleks Tiina oma
keelekandega vahele seganud, siis oleks kõik pikkamisi
233iseenesestki lahenenud. Sest kaua sellised asjad ikka kesta
võivad. Varem-hiljem saavad Oru vanad tema öösiste
retkede jälile ja siis on laulul muidugi lühike lõpp. Ja see
oleks võinud õnnelikult enne tulla, kui Elli üldse oleks mi­
dagi kuulda saanud. Nüüd on aga vaesele lapsele kas ru­
malusest või kadedusest ainult tühja südamevalu ja meele­
kibedust tehtud. Sellest veendumusest aetuna ta Tiinalegi
kord ütles:
„ Kas hakkas kahju, et Orul käisin, mis?“
„ Ei, aga mul hakkas Ellist kahju,“ vastas Tiina lihtsalt.
„ Seda ma arvan,“ ütlesOtt pilkavalt, „või Ellist kahju!
Omal oli kahju.“
Aga sellest ei saanud Tiina aru, nii et Ott pidi sele­
tama:
„ Ma oleks pidand meie oma eeskambri aknast sees
käima, see on kõik. Teine, keda ootasid, see ei tule ju.
Aga ära looda, Orul võid sa mul supi ära solkida, aga
sinu juurde ma ikkagi ei tule, sest sa oled kuiv, nii et sa
krõbised. Seda pea meeles, nii et sa teaksid.“
Ott oli need sõnad rääkinud suure südametäiega ja oli
arvanud, et nüüd on ta Tiinat hingepõhjani haavanud —
sest seda oleks ta tahtnud teha — , aga Tiina vaatas talle
peaaegu õnneliku või tänuliku naeratusega otsa, nii et Oti
süda kargas veel enam täis.
Ja kui ta lõpuks tüdruku
peale põrnitses, siis kõige enam just sellepärast, et ta pol­
nud osanud teda õieti haavata ega talle valu teha, nii et
see kaua tagant järele oleks mäletanud, kes ja mis Ott on.
Tiina meel läks aga Oti hirmsate sõnade pärast tõe­
poolest palju rõõmsamaks ja lahkemaks, sest tänini oli ta
aknatrippe iga õhtu nööriga sidunud, et neid ei saaks
väljastpoolt lahti loksutada, nüüd arvas ta, et seda pole
enam tarvis teha, vähemalt Oti pärast mitte. Aga kui õhtu
234kätte jõudis, siis veendus ta, et ta oli päeval eksinud. Kas
vana harjumuse ajel või salajasest aimusest, et Ott oli oma
sõnad rääkinud suure südametäiega ja et ta just nüüd
võibki tulla öösi Tiinat kiusama, sidus see aknatrippe nii­
suguse hoolega, et Elli, kes mitmel päeval temaga ainustki
sõna polnud vahetanud, torkavalt ütles:
„ Mis sa neist nii seod, sinu vargile ei tule ju keegi.“
„Kas just vargile,“ vastas Tiina, nagu oleks vahekord
Elliga kõige loomulikum, „aga nõnda on ometi julgem.“
„ Teisepere Eedi võib tulla, teisi tulijaid ei ole,“ ütles
Elli nüüd, nagu tahaks ta mõista anda, et ta ei räägi ometi
Tiinaga muheda jutu alustamiseks.
„ Koer magab akna all, tema ei saa tulla,“ lausus Tiina,
nagu ei mõistakski ta valusat torget Elli sõnus.
Et Tiina koera meelde tuletas, kelle pärast Ellil oli te­
maga õieti esimene kokkupõrge, siis arvas see, et Tiina
teeb seda meelega, sest ta tahab talle ütelda: koera meeli­
tasin sinult ja Otiga sünnib seesama, las ma aga seon oma
aknatrippe, sest see meeldib poistele kõige enam. Nõnda
mõeldes Elli süda läks hoopis täis ja ta ütle:
„ Sa peaks koera oma juurde võtma, see oleks sulle
paras.“
Aga see, mis Tiina nüüd ütles, rabas Eliit rohkem kui
kõik eelmine.
„ O len koeragagi magand,“ rääkis Tiina.
„Ühe koha
peal linnas, kui olin alle noor, oli mu ase põrandal. Muud
kohta polnud ju, sest korter oli väike ja saksad vaesed.
Talvel oli seal hirmus külm ja mul polnud ka rohkem riiet
peale võtta. Siis ma kutsusingi hagija, kes magas ukse all
matil, oma juurde ja nõnda heitsime kahekesi ühtekokku,
sest meil mõlemal oli nõnda soem. Esiteks ta vaesekese
keha värises nagu minulgi, aga varsti kadusid värinad mi-
235nui ja koeral ning siis uinusime. Saksadki teadsid pärast
seda, aga nemad ei ütelnud midagi, naersid ainult. Härra
heitis kord nalja, et Tiina õpib kavaleriga magama, aga
see oli hoopis emane koer, pehme, rammus ja soe nagu
padi. Sestsaadik ma armastangi koeri ja koerad mind.“
Elli ei teadnud, mis sellisest jutust arvata. Oli see mõni
kuri kavalus või midagi muud, aga kuulates tekkis tal silma­
pilguks tundmus, nagu peaks ta siinsamas Tiinale kaela
langema ja nutma puhkema. Ent järgmisel hetkel viiras­
tus talle juba Ott külmast väriseva koerana, kes otsib sooja
ja ei leia seda kuskilt. Nüüd tõmbus Elli süda uuesti kõ­
vaks ja ta läks sõnalausumata tagakambrisse oma sängi.
Öösi ta nägi unes, et keegi võõras koer tikub tema
juurde magama ja et tema aina tõrjub teda eemale. Tõr­
jumisest hakkab tal hirmus kuum ja äkki ta leiab, et tüütu
võõras koer lamab ta jalul — sellest see kuumendus. Pa­
haselt tõukab ta koera eemale ja trambib lõpuks teda jal­
gadega.
Hommikul ema äratas ta etteheitega:
„ Elli, tõuse üles! Vaata, kuis sa magad! Kas see on
noore tüdrukule viisakas.”
Aga emal polnud vähematki aimu, et tütar oli unes
maganud koeraga, nagu oleks ta sellest eeskuju võtnud,
mis Tiina oli teinud ilmsi. Ometi oli hirmus mõtelda, et ta
nõnda oli maganud, nagu ema ta hommikul leidis — por­
gandina paljalt. Ennem magaks Elli tõepoolest kas või
koeraga, aga mitte nõnda, sest ta pole enam laps, nagu
ema ütleb, Elli isegi tunneb äkki, et ta pole enam laps.
Aga Ott nägi temas ikka veel pisut nagu last, selle­
pärast oli ta hakanudki mujal ümber jooksma ja Oru vahet
käima, kus arvas leidvat täiskasvanuid. Nendega on liht­
sam, sest neil on elust asjalikum arusaamine. Õpetada
236noortele tüdrukutele asjalikkust, see on väsitav ja tüütu.
Noor tüdruk endale naiseks võtta, see on teine, sest kui sa
teda siis õpetad ja temaga jändad, siis õpetad iseendale,
aga võõraste tarvis hakata misjonitööd tegema ei tasu
vaeva. Nõnda arvas Ott.
Ometi pidi ta varsti veenduma, et Vargamäel polegi
nagu õigeid täiskasvanuid naiste seas. Sest ei kulunud
kuigi palju aega, kui Oru aidaski võeti teda suure tönniga
vastu, nagu oleks seal äkki teada saadud, et Mäe Elli käib
kõigi silme all nutuse näoga ümber, mispärast üldine viisa­
kus ja hea komme nõuab Oru tüdrukuiltki „pilliajamist“.
Ja mis kõige metsikum: nutsid mõlemad, Juuli ja Helene,
viimane ehk veel rohkem kui esimene, olgugi et Otil pol­
nud temaga mingit tegemist. Oli Helenel ehk sellest kahju?
Või tundis tema õe häbi teravamini kui see ise, kes oli pi­
mestatud ja tuimendatud oma elamustega?
Ott ei jõudnud veel mingile otsusele, kui keegi kobis­
tas juba aidaukse taga, nagu oleks just seda valvatudki,
millal poiss aita ilmub.
„ Tehke uks lahti,“ käskis naise hääl, milles Ott arvas
tundvat tüdrukute ema.
Soo, jumal tänatud, nüüd oli Otil äkki kõik selge:
tema oli teolt tabatud. Ja esimeseks mõtteks välgatas tal
peas: tõusta — sest ta istus Juuli aseme äärel — , avada
uks ja panna ülepeakaela „putked mängima“, nii et ei
kuuleks ega näeks praegu enam midagi, tulgu pärast mis­
tahes. Ja hiljem kahetses ta nii mitu korda, et ta polnud
oma esialgsele ajele järgnenud, sest see oleks asjale tõe­
poolest kõige lihtsama ja paremagi lõpu teinud.
Aga ta laskis esimese õige silmapilgu mööda, ja kui ta
pärast oleks tahtnudki veel „sääred teha“, nagu ta seda
mõttes nimetas, siis polnud see enam võimalik. Sest Juuli
237tõusis asemelt, et oma käega ust avada, ning alles nüüd
Ott märkas, et tüdruk oli rõivais vaiba alla pugenud. Mis
see siis pidi tähendama? Kokkumäng? Sissevedu? Lõksu
meelitamine?
Ott kargas püsti, mõeldes ema ja tütre vahelt välja lip­
sata, sest selleks arvas ta endal praegu täielise õiguse ole­
vat. Tema ei tulnud ei esimesel korral ega hiljem vägi­
vallaga siia, õieti mitte ka pettuse ega kavalusega, vaid
ausa ja korraliku meelitusega, nii et aidauks avanes talle
peaaegu ilma tõrkumiseta, miks siis nüüd korraga selline
vastuvõtt — mõttetu tönn ja lisaks veel vanaeit? Oti ar­
vates polnud see aus mäng, milleks siis temagi peab veel
ausalt jätkama. Nõnda ta siis sööstiski uksele, et leida
pääseteed, aga enne kui ta jõudis seda teostada, oli ema
nagu jumala välk aidas ning Juuli lõi ukse sellise jõuga
kinni, et Ott aina imetles tema energiat. Isegi Helene
oli jalule karanud ja õele appi tõtanud, nagu oleks ta
kartnud, et see ei saa poisist üksinda jagu.
Muidugi, kui asja õieti võtta, siis ei tähendanud sellised
naised Otile midagi, olgugi neid kolme asemel kas või
kolmkümmend, aga tema jõulisest ülevõimust polnud
enam mingit tulu, sest kuidas teada, kuhu naised pimedas
võtme pistsid. Hakata aga naisi endid ja kogu aita läbi
otsima, pealegi veel käsikaudu, see oleks lootuseta töö ja
vaev.
Nõnda siis Ott vandus alla. Ta jäi keset põrandat
harkjalu seisma ja ootas. Aga esiotsa polnud midagi muud
kuulda, kui et tüdrukud olid uuesti arutult nutma puhke­
nud. Siis krabises tikutoos ja madalat ruumi valgustas
varsti rahulik küünlatuli.
Äkki Ott tundis umbset aidaõhku ja villase riide ning
lambanahkade lõhna ja ta imestus, kuidas ta küll vare-
238mait polnud seda tähele pannud. Ah jaa! Tänini oli
aidas ikka pime olnud ja pimeduses tundis ta ainult seda
tüdrukut, kes istub praegu aseme äärel ja nutab. Valges
paistab kõik hoopis teisena, peaaegu võõrana.
„ Soo,“ ütles ema asjalikult, kui küünal seisis kindlalt
kirstukaanele tilgutatud hangunud rasvas, pöördus ümber
ja vaatas poisile otsa, nagu poleks ta teda kunagi varemalt
näinud.
„ A h niisuke sa oledki!“ lausus ta natukese aja
pärast, nagu silmitseks ta midagi erilist. Ometi oli Ott
üsna harilik poiss: müts pisut kuklasse lükatud, pintsak
palja särgi peal ja säärsaapad jalas, et nõgesed ei saaks
jalgu kõrvetada, kui ta hiilib mööda aiaääri ja hoone-
taguseid.
„ Kas sul siis sugugi häbi ei ole?“ küsis perenaine vii­
maks, kui ta oli poisiga tükk aega tõtt vahtinud.
Ott ei vastanud, ta pööras silmad kõrvale ja irvitas
nagu kohtlaselt või piinlikult.
„ Mis te minust tahate?“ küsis ta lõpuks.
„ Seda sa võiks isegi teada,“ vastas ema.
„ Kui ma teaks!“ ohkas Ott avameelselt, nagu oleks
kogu asi mõni rumal nali.
„ A h muidu niisama tükkisid siia aita?!“ hüüdis Juuli
nüüd.
„ Just nii! Muidu niisama!“ vastas poiss.
„ Ja mina
arvasin, et sina ka muidu niisama.“
„ Kas sa ei rääkind, et taha väljaotsa võiks maja ehi­
tada, kus oleks omaette koppel ja ka karjamaa käejala
juures?“
„Seda muidugi,“ vastas poiss, „aga need olid sinu oma
isa sõnad, mina ainult kordasin neid muidu niisama.“
„ lk ka muidu niisama!“ hüüdis Juuli.
„ Nojah,“ kinnitas poiss.
„ Midagi ma ju pidin ütlema,
239sest sa ju ise tahtsid nii kangesti, et ma midagi niisukest
räägiks, ja et mul paremat ei olnud, siis rääkisin seda, sest
see oli hästi meeles ja sinule meeldis see ka.“
„ Siis sa pole üldse kellegi mees, vaid oled ka ainult
muidu niisama!*1hüüdis Juuli nüüd.
. . T õepoolest, ega ma kui mees suur asi olegi,“ vastas
poiss, „aga tüdrukutele ma meeldin, sest nemad armas­
tavad, et poiss oleks pisut latataa! Ja seda ma olen, sest
mul on niisuke loomus.“
„ Kas sul siis sugugi südametunnistust ei ole?“ küsis
em a pooleldi etteheitvalt, pooleldi nagu haletsevalt.
„ Ei noh, mul on südametunnistus küll,** seletas poiss,
„ ega siis ilma saa, aga mul on jälle niisuke südame­
tunnistus.“
„ Jah, sul on südametunnistus muidu niisama,“ ironi­
seeris Helene tagant aidanurgast.
„ Pea sina oma suu!“ hüüdis ema nooremale tütrele.
„S ina oled alles laps ja ei tea midagi.*'
„Ega ma teagi ka,“ kinnitas Helene.
„ Noh, siis ole vait!“ kärgatas ema. Poisi poole pöör­
dudes ütles ta: „Mis südametunnistus see siis on, kui sa mu
lapse ära meelitad ja pärast ütled, et see oli muidu nii­
sama. Kus ta siis muidu niisama on, kui tüdruk näost ära
langeb, nii et hakka jumal teab mis kartma.“
„ Perenaine, see kartus on asjata, uskuge, kui mina
seda teile ütlen, sest mina olen eneses kindel,“ rääkis poiss
teatud tagamõttega lohutavalt.
„ O h jumal, jumal küll!“ ohkis Juuli peaaegu meele­
heitel ja langes asemele kummuli.
Ott ei saanud hästi aru, mis tema teinud või ütelnud, et
ollakse nii õnnetu. Ta vaatas peaaegu nõutult ümber ja
lausus mõttes: „O len m a nüüd küll pessa sattund!**
240„ Kas sa siis ei mõtle ometi, mis meist nüüd saab,“
rääkis ema silmi pühkides.
„ Mis näoga mu laps nüüd
teiste silma alla läheb. Et see ilma eest varjule jääks, seda
pole ju loota, sest
„ Ega seda nüüd küll mitte,“ oli ka poiss avameelselt
nõus, „meie Tiina oli juba Ellile rääkind, et . .
„ See linna sipelgas!“ hüüdis Helene Tiina kohta põlg­
likult, sest temal olid selleks omad põhjsued. Tema oli
nimelt Mäe Oskariga kirikumail seltsimajas ja külapidudel
mõnikord tantsinud ja ta oleks tahtnud seda veelgi teha,
sest tema arvates sobis nende kahe tants kõige paremini
kogu maailmas. Aga sestsaadik, kus Mäele ilmus see linna
sipelgas, nagu Helene nimetas Tiinat, polnud Oskarit enam
pidudel näha, sellest siis see Helene vimm Tiina vastu.
„ Sina pea oma suu seal nurgas!“ käratas ema Hele-
nele ja küsis siis Otilt: „ Kust see Tiina seda siis nii hästi
teab? Mis temal sellega tegemist?“
„ Temale rääkinud Eedi,“ vastas Ott.
„ A h seda ta meelitabki poissi, et temalt kõik välja
nuhkida!“ hüüdis ema.
„ Ja nüüd on varsti kogu ilm kõla
täis. Sa ometi tead, mis korralik mees teeb, kui asjad
nõnda läind.“
„ Ei, noh, miks ei tea, muidugi tean,“ vastas poiss, „kui
oled korralik mees, aga see’p see ongi, et kas ma olen
korralik mees.“
„ A ga Issand jumal,“ hüüdis ema hirmunult, „mis sa
siis oled?! “
„ Meie noor peremees ütleb, et ma olen hulgus,“ vastas
poiss, „ja võib-olla et olengi.“
„ Siis hulgusele on mu tütar enda ära raisand!“ kaebas
ema.
Aga Juulil oli selles asjas teine arusaamine.
Selle­
16 Tõde ja õigus V.
241pärast pühkis ta silmi ja suud, nagu tahaks ta end kõigest
olnust puhastada, ja ütles:
„Ema, ära usu teda, tema pole kellegi hulgus, vaid
tema katsub end meie silmas halvaks teha, et nõnda kerge­
mini minema saada. Pane sa tähele, tal on ka oma peres
midagi soolas, mis see Tiina muidu meie Eedi juttu kohe
läks Ellile klõhverdama.“
„ Kuule, poiss,“ ütles ema nüüd ähvardavalt, „kui sul
niisukesed tembud sees on, siis räägin ma asjast vana­
mehele ja tema ei mõista nalja. Ah sina tahad meie lapse
ära naerda ja siinsamas meie silma all teisega peale ha­
kata, nii et kõik peaksid meie häbi nägema. Sa võid mui­
dugi teha, mis tahad, aga ära looda, et seda sulle kingi­
takse.“
Need sõnad panid poisi mõtlema. Ja et asja sekski
korraks pisut siluda, ütles ta:
„ Perenaine, seda minust ärge kartke. Tüdruk võib­
olla loodab ja tahab, aga mina mitte, sest kui minul oleks
valida tema ja teie tütre vahel, siis ei kahtleks ma silma­
pilkugi, muidu oleks ma juba ammugi koju jäänd.“
„ Sa ju ise rääkisid, et Elli magab tagakambris isa ja
ema juures,“ ütles Juuli.
„ Seal oleks pidand ka teie magama, siis oleks kõik tu­
lemata jäänd,” ohkas Oru perenaine oma tütardele. Aga
Ott ei võtnud seda kuuldavakski, vaid vaidles Juulile
vastu, nagu poleks ema olemaski:
„ Ja sina arvad, et ma sinna poleks pääsend? Oleks
pääsend, kui aga oleks tõesti taht. Ukse kaudu muidugi
mitte, sest see, saatan, kräunub hirmsasti, aga aknast!
Aken on hoopis teine kui uks, tema ei tee häält, ainult
trippidega peab olema ettevaatlik. Aga seda kõike poleks
242vajagi, sest Elli tuleb ise aknast välja, kui mina seda õieti
tahan.“
„ Heldene taevas, mis jutt see küll niisuke on!“ kaebas
ema õnnetult, sest poisi kõneviis tundus nii häbematuna,
et ta ei osanud selle kohta midagi ütelda.
Aga Juuli oli uuema aja inimene, kes ei saa enam kui­
dagi läbi ilma häbematuseta, ja sellepärast võis ta poisile
üsna lihtsalt vastata:
„ Ära ometi tühja kiitle.“
Juuli rääkis need sõnad teatud tagamõttega: tema
tahtis nimelt poissi õrritada, et see rohkem räägiks ja seega
iseend paljastaks. Nõnda see lõpuks sündiski. Otiga äge­
dalt vaieldes tüdruk taipas peagi, et poisi süda pole Elli
suhtes puhas: ta püüab teda.
Polnud mingit kahtlust,
kumb võitjaks jääb, kas see, keda püütakse, või see, kes
juba käes.
Juulil kiskus süda äkki valusasti rinnas kokku. Ta ei
võinud midagi sinna parata, et ta tundis end oma armastuse
haual. Ema oma vahelesegamisega oli Juuli arvates kõi­
gele enneaegse lõpu teinud. Ilusast suvisest unelmast oli
nõnda saanud argipäine toiming, mis toob ainult askeldust,
tüli ja pisaraid. Ainus pääsetee: ka Mäel peaksid asjad
argipäisuseni arenema, alles siis oleks Juulil võimalik oma
vastasega võitlusse astuda. Elli peaks endaga sama kaugel
olema kui tema, Juuligi. Nõnda arvas ta, kui ta vaidles
poisiga selle üle, kas Elli tuleb aknast välja, kui Ott teda
kutsub, ja kas ta saab tulla, ilma et isa või ema kuuleks.
„ Jätke ometi ükskord lapse juures niisuke rääkimine,“
sõitles ema viimaks.
Aga see, keda ema lapseks nimetas, ütles sõnavalmilt
enese kaitseks:
16*
243„ Ema, las nad räägivad pealegi, ega mina niikuinii
sellest aru saa.“
„ Siis oled sa niiisama rumal kui minagi,“ vastas ema
Helenele. Ja poisile ütles ta:
„ Aitab juba sellest. Ma tahan ometi kord teada, mis
selle asjaga saab.“
„ Ema,“ ütles Ott äkki meelitavalt ja peaaegu südam­
likult, „kas me ei võtaks kõik natukse mõtlemisaega? Me
peaks Juuliga kahekesi pisut aru, sest lõpuks on see ometi
meie asi.“
„ Nii et sa tahad niisama edasi jõlkuda?“ küsis ema.
„ Seda enam ei ole, või kui on, siispeab olema asjaga selge
vahe.“
„ Ema, ära käitalle ometipeale, nagu paluks me armu,“
ütles Juuli.
„Tema onju mees muidu niisama.“
„Juuli, ära ole kuri,“ palus poiss, „sa oled ju hea
tüdruk.“
„Hea tüdruk, hea tüdruk,“ kordas Juuli ja ta silmad
hakkasid jällegi vett jooksm a ning suu kiskus virilalt
viltu. Hiljutine viha ja tasumisiha olid nagu peoga võetud.
„ Muidugi olen hea tüdruk, aga mis see aitab, ikka vahid
teise poole, kas see aknast välja pääseb.“
„Enam ei vahi,“ kinnitas Ott äkki nagu liigutatud mee­
lel.
„ Ja kui sa tõesti tahad, siisjäägu nõnda, et maja taga
väljaotsas ja koppel ning karjamaa sealsamas, nagu me
seda rääkinud.“
„ Issand, kui see ometi nõnda oleks!“ ohkas ema ja ka
tema silmad hakkasid vett jooksma.
Aga Juuli nagu ei uskunud oma kõrvu. Ta ei uskunud
sellepärast, et alles üürikese aja eest ta oli mõtelnud kurje
mõtteid, tundnud ilgeid tundmusi. Veel praegu võis ta
kurja mõtelda ja ilgust tunda, kui talle meenus, et mees, kes
244seisab tema ees keset põrandat, unistab mingist kambri-
aknast või aknatripistki. Ta tahaks selle, kes magab
kambriakna taga, lasta porri tallata ja tahaks sellest mõ-
nulda.
„ No, tüdruk, sa ei rõõmustagi?! “ küsis Ott viimaks, kui
Juuli tema sõnadest välja ei teinud.
Nüüd ärkas tüdruk nagu unest. Ta kargas aseme
äärelt ja langes poisile kaela.
„ Sina tõuramus niisuke!” kirus ta läbi pisarate. Aga
kõik mõistsid, et see tuleb puhtast armastusest. Helenegi
mõistis, kes kargas ka püsti, nagu peaks ka tema kellelegi
kaela langema. Aga temal pole selleks kedagi. On ainult
vana ema, kes ütleb:
„ Soo, Helene, nüüd võime meie minna.“
„Miks, ema?“küsisHelene.
„ Meid pole enam siin tarvis,” vastas ema.
„ Ma ei tee ju midagi, jään ilusti magama,” seletab tüd­
ruk. Kuis ma tänini võisin olla?”
„Tule nüüd, tule,” vastab ema ja kisub noorema tütre
kättpidi aidauksest välja.XVII.
Ott oli tol ööl Oru aidas naistele lõpuks alla vandunud,
sest pikapeale oli ta otsusele tulnud, et Juuli on ometi tubli
ja kena tüdruk, ning kui lisaks veel katuse pea peale saab,
noh, siis jumal nendega. Ükskord võib ka naisevõtmise
tembu ära teha. Aga imelikul viisil kahetses ta oma alla-
vandumist üsna pea. Sest kui Helene ja ema olid läinud
ja tema kui tulevane väimeespoeg täie õigusega ja õnnistu­
sega Juuli juurde aita jäi, siis tundis ta nagu pettumust.
Tuli see sellest, et tal nüüd oli õigus siin olla ja et ka Juuli
arvas endal tema peale teatud õiguse olevat? Ott seda ei
teadnud ja ei mõtelnud selle üle järelegi, ta ainult tundis,
et kõik oleks nagu korraga muutunud.
Sellest ehk siis tuligi, et Ott hakkas juba järgmisel
päeval arutama Mäe tagakambri akna küsimust, mille üle
nad Juuliga ema ja Helene kuuldes vaielnud. Ott oleks
tahtnud nimelt teada, kas vaieldav küsimus peab veel paika
tema ja Juuli vahel, kes oli kippunud peaaegu kihla ve­
dama, et Mäe Elli ei pääse aknast välja ega Ott sealt ka
sisse, või tuleb see kemplemine nüüd olematuks tunnustada,
sest et Ott vandus naistele alla ja lubas end lõplikult Juu­
lile? Selle asja otsustamine piinas Oti südant mitu päeva.
246Aga edasi-tagasi mõttes tammudes, Ott kaldus lõpuks arva­
musele, et kihlvedu jääb kihlveoks — Ott uskus juba, et
nad olid Juuliga Mäe akna pärast kihla vedanud — , olgu
tema, s. t. Ott, nüüd Juuli või kellegi teise oma. On asjas
kord kokku lepitud, siis olgu ja jäägu see nõnda.
Sellepärast Ott hakkas parajat juhust otsima, et Elliga
tagakambri aknast rääkida. Muidugi ei võinud ta ütelda,
et ta teeb seda kihlveo pärast, mille ta tahab Oru Juulilt
võita. Aga seda polnud tarviski, sest Elliga sai asjast ilma
selletagi juttu.
Elli nagu otse rüsinal ise kippus sellele
„ liimile“, sest temal oli oma valutav küsimus, nimelt: mil­
lises seisukorras on Oti Orul-käimine? Ta ei tahtnud sellest
otseteed juttu teha, aga kaudselt piirles ta igal parajal juhu­
sel selle punkti ümber, kuni viimaks Ott leidis põhjuse nagu
üpris nukralt vastata :
„ Pole midagi parata, see peab juba nõnda jääma, see
on meie saatus.
Pealegi ei ole asi minus, vaid sinus: sa
magad tagakambris.“
„ Mina ei või ju sinna midagi parata,“ ütles Elli.
„ Ma tean seda,“ oli Ott nõus, „aga sa pole katsunudki
parata.“
„ Misma saan siis teha?“
„ Kui katsuksid välja tulla,“ ütles poiss.
„ Mina tuleks
kambri kohe, seda ma ütlen, aga sest poleks kasu, sest seal
ei saa ainustki sõna vahetada. Muidu oleks ma kohe sees.
Aknad tasakesi lahti ja palja jalu kambri. Kindel! Mitte
keegi pagan ei kuuleks. Aga mis mõte sel oleks, kui pead
istuma nagu tumm. Teine asi, kui sina saaks välja. Siis
oleks hoopis teine asi. Ega sellepärast pole tarvis kaugele
minna, ei. Ja seda ei maksagi jumal teab kui tõsiselt võtta,
alguses võiks katsuda lihtsalt naljaks, muidu niisama, et
kassaab välja või ei saa. Kui ei saa, nii et ema ärkab üles,
247siis võib ütelda, et tuba on liiga kuum, lasen värsket õhku.
Mina oleks juba ammu seda teind ja neile kas või kiuste
näidand, et niisuke hoidmine ei aita midagi, kui inimene
tõesti tahab minna. Ja siis on veel see, et sa käid Oruga
mul kaela peale, aga ise ei taha midagi selleks teha, et ma
sinna ei läheks. Usu, et kui sina oma puurist välja saaks,
siis ma ei vaataks enam Oru poolegi. Ega siis sind saa
ometi Oru tüdrukutega võrrelda.
Nii et kõik on selles,
kas saad välja või mitte. Tripid käivad raskesti, aga neid
võiks natuke määrida, aknahinged niisamuti. Ja mis pea­
asi — jalgu peab hoidma, et need ei kolistaks.“
Ott seletas pikalt ja laialt, mis, millal ja kuidas. Aga
kui ta küllalt oli rääkinud, ütles Elli lootusetult:
„ Sellest ei tule midagi välja.“
*
„ Miks siis mitte?“ küsis poiss.
„ Õnne katsuda võib
ometi.“
„ Vanemate pärast ehk veel kuidagi saaks, aga Tiinal
eeskambris, sel on ju linnu-uni, nagu ema ütleb,“ seletas
Elli.
„ Uks vahe pealt kinni, siis ei tea ta midagi,“ ütles Ott.
„ Ema ei luba seda, tahab, et uks oleks lahti, muidu
pole õhku, ütleb ta.“
„ Noh, siis esiteks uks lahti ja kui kõik jäävad magama,
siis tasakesti kinni,“ otsustas poiss.
„ Uks ju kriiksub,“ kaebas tüdruk.
„M ääret vahele,“ vastas poiss.
„ Ema paneb seda kohe tähele ja küsib: kes on taga­
kambri ust määrind? Sest see on kriiksund kogu minu
elu, ja ema ütleb, et ta on juba siis kriiksund, kui tema ema
Krõõt veel elas. Sellepärast ei luba ta teda määrida, sest
see kriiksumine tuletab talle tema ema meelde. Ta ütleb
248alati, et las ta aga kriiksub pealegi, ükskord tuletab ta si­
nule mind meelde, nagu mulle praegu minu em a.“
Nõnda siis Ott ja Elli peatusid takistuse ees, mida pol­
nud võimalik kõrvaldada.
Ukse kriiksumine ähvardas
saada kahe noore inimese õnne hauaks.
„ O leks see minu teha, tead, mis mina teeks,“ rääkis
Ott.
„ Mina prooviks, kuidas ja kust kohalt uks kriiksub ja
kust mitte ei kriiksu. Sest mina ei usu, et ta ikka ja alati
ühetasa kriiksuks. Ja õhtul seaks ta siis nõnda, et kinni-
lükkamine algaks ilma kriiksumiseta, ja ma lükkaks ainult
järgmise kriiksuva kohani. Mõistad? Siis veel: peaks
katsuma, kuidas ta rohkem kriiksub, kas ruttu või pikka­
misi liigutades. See on väga tähtis. Ja ei olegi ju tarvis,
et uks oleks tingimata üsna kinni; kui saab praokilegi, aitab
sellestki, sest ega Tiina ometi ööd läbi valva.
Aga ühte
ütlen ma: kui mõni kutsuks teda nõnda, siis ei loeks ükski
takistus, tema poeks kas või läbi lae, nagu lutikas.“
„ Eks lase siis tuleb see lutikas,“ ütles Elli, sest ta ei
kannatanud, et Tiina tema kõrvale paigutati.
„Ega ma siis ometi seda,“ tõrjus Ott.
„ Tiina võib
minupärast kas või läbi lukuaugu pugeda, mul pole sest
sooja ega külma.
Tiina on minule paljas õhk, ta pole
sedagi. Kus ta seisab, seal on minu tarvis tühi auk. Aga
kui ta meil tee peal risuks ees, siis peame vaatama, kuis
me temaga hakkama saame.
Ja mina ütlen: kui saaks
ukse kuidagi koomalegi lükata, siis võiks katsuda. Esiteks
uks koomale, siis jälle sängi, nagu heidaks magama, ja
alles sealt uuesti välja ning akna juurde. Mina ootan väl­
jas, võtan su aknalaualt vastu, nii et sul pole vaja ronida
ega hüpata. Aga ma võin su ka otseteed kambrist välja
tõsta, nõnda on kõige vaiksem ...“
Poisi sõnad panid tüdrukul kogu keha kuumendama.
249Ta unustas kõik raskused ja hädaohud ja küsis õhetavail
palgeil, nagu oleks kogu asi selles küsimuses:
„ Kas sa jäksad?“
„Ä ’ä ole ikka laps!“ vastas Ott.
„ Mina, ja ei jaksa!
Noored tüdrukud on minu kätel nagu udusuled.“
Nõnda arutasid Ott ja Elli oma rasket seisukorda, kui
nad läksid mööda taliteed jõe äärde heinamaale, jäädes
meelega teistest maha, sest Ellil hakkas äkki pastlakand
hõõruma ja ta pidi seda seadma, milleks andis oma reha
ja vikati Oti kätte hoida.
Plaani teostamine nõudis hulk aega.
Sest kuidas ta­
bada silmapilku, et võimalik oleks segamatult proovida
tagakambri ukse kriiksumise riukaid.
Ja nüüd Elli õppis tõsiasja tundma, kui hirmus vähe
oleme huvitatud oma lähemast ümbrusest ja kui hirmus
vähe me teda tunneme.
Võtame näiteks kas või selle
kurikavala Vargamäe Eespere tagakambri ukse, mis kriik­
sus juba õndsa Krõõda ajal ja kriiksub veel tänapäevalgi
ja mida ometi keegi pole vaevaks võtnud lähemalt järele
katsuda, kuidas on õieti lugu tema kriiksumisega. Elli on
vististi esimene inimene Vargamäel, kes tunneb selle kriik­
sumise vastu nii-öelda teaduslikku huvi, ja temagi ainult
sellepärast, et Vargamäele on sattunud suviliseks „lofka“
poiss Ott.
Aga nagu iga uue asjaga ja iga uue tee rajamisega,
samuti oli ka lugu ukse kriiksumise proovimisega: see oli
raske ja nigerlik ülesanne. Üks kord tuleb peale ema, teine
kord isa, kolmas kord vend, neljas kord Tiina, ning siis
jällegi teatud teisendiga isa, ema, Oskar ja isegi karjapoiss,
sest sellegi „ nähvitsa“ eest peab end hoidma.
Millalgi Elli tabas silmapilgu, kus kambris polnud
kedagi peale koera, kes lõõskas laua all magada, kuid ime­
250likul viisil tõstis seegi kriiksumist kuuldes pea ja ronis vii­
maks laua alt välja, et lähemalt järele vaadata, mis asi see
õige nõnda kriiksub või miks ta kriiksub. Koeral polnud
muidugi Elli kavatsusest vähimatki aimu ja teda ajas puhas
uudishimu või ka teadusehimu, kuid Ellile valmistas seegi
hirmuvõpatuse.
Ta jättis kriiksutamise, vahtis koerale
otsa ja ütles:
„Valvad ka sina minu järele?“
Ilmatu pingutuse ja vaevaga Elli jõudis ukse uurimisega
viimaks ometi lõpule, kuid tulemused olid üpris kurvad, nii
et ta pidi Otile ütlema:
„Selle uksega pole midagi peale hakata, sellele ei aita
miski! Liigutad teda järsku, siis on, nagu oleks roju kassi­
poeg mõnele jalgu jäänd, nii kui katsud hästi pikkamisi,
siis krägiseb, nagu painutaks looka. Ja ka parajasti liigu­
tamine ei aita, siis kriiksub teine nagu alati. Temaga võib
otse hulluks minna.“
„ Ehk oleks ikkagi targem, kui katsuks teda määrida,“
arvas Ott.
„ A ga hästi natukene, nii et kriiksumine jääks
ainult pisut vaiksemaks.“
Aga Elli arvas otse selle vastu, et määrida ei või mingil
tingimusel, sest Vargamäel on ustega nõnda, et nemad kas
kriiksuvad täiesti või ei kriiksu hoopis tükkis mitte. Selle­
pärast jäi veel ainus võimalus: õhtul katsuda uks võimali­
kult koomale lükata, kui ei saa teda üsna kinni panna. Aga
kui Elli seda tegi, torkas see emale kohe silma ja ta ütles:
„ Mis sa sest uksest nii praokile paned?“
„ See pole ju praokil,“ vaidles Elli vastu.
„ Suur lai
vahe alles, nii et...“
„ L ükka aga laiemale,“ käskis ema, „ muidu pole küllalt
õhku.“
251„ Eeskambris magab ju ka inimene, mis õhku sealtki
tuleb,“ ajas Elli oma.
„ Tiina on nääpsuke, tema ei tarvita kuigi palju õhku,“
arvas ema.
„Tee aga uks rohkem lahti.“
Elli kriiksutas pisut ust ja ütles siis:
„ Sellest aitab nüüd küll.“
Aga uksejant äratas isa, kes oli parajasti uinumisel, ja
ta ütles peaaegu pahaselt:
„ Mis ratsutamine see nüüd selle uksega on seal, nagu
oleks see mõni kuntsiasi.“
Need olid hädaohtlikud sõnad, sest nad vihjasid sinna­
poole, nagu oleks isal Elli salajasist mõtteist juba aimu.
Aga nagu sagedasti, et kui häda kõige suurem, siis abi
kõige ligem, samuti ka praegu.
Ellil tuli õigel ajal õige
mõte ja ta vastas ka nagu pahaselt:
„ Teil oleks see uks nagu tähtsam kui oma laps! Ma
tahaks ta koomale lükata, et eeskambri aknast ei saaks
valgus hommikul nii vara silma paista, aga ei tohi, nagu
oleks selle uksega tõesti ei tea mis.“
See mõjus. Ema ajas küll veel vastu, aga isa, kes ar­
mastas magada, silmad pimeda poole, ütles:
„ Eks sa siis lükka ta pealegi pisut koomale, kui sa
muidu ei saa, aga päris kinni ära pane teda.“
Nõnda siis lõpuks uksega jäigi, ja järgmisel päeval Elli
võis oma võidust Otile teatada.
„Aga me peame pisut ootama, kohe ei või, ema sai
ehk haisu ninasse,“ seletas Elli.
„ Las nad harjuvad sellega
ära, et uks on nii koos, paari päeva pärast ma katsun veel
koomale, siis pole enam midagi karta.“
Sellega oli ka Ott nõus.
Aga kui lõpuks jõudis see
öö, kus Elli tasakesi aknad avas — nii tasakesi, et ema seda
isa valju norina kõrval põrmugi ei kuulnud, —
siis juhtus
252olema tuuline ja sirelid ning õunapuud kohisesid tujukalt
akna all aias. Nemad polnud Elli ja Oti armastusest põr­
mugi huvitatud ja sellepärast viskasid nad tuulekeerul oma
kohinat käputäiekaupa avatud aknast sisse, nii et sellest
ulatus Mareti kõrvunigi suure kapi taha asemele, ja ta küsis
pooluniselt:
„ Kes akna avas? Kas sina, Elli?“
Polnud parata, Elli pidi vastama ja ta ütles:
„Ema, kuum on, ma ei saa magada, väljas on nii hea
jahe tuul.“
„ Ära sa öösel välja mine, hoia selle eest,“ ütles Maret.
„ O h ei, ema, vastas Elli, „milleks välja.“
Aga Ott ootas juba akna kõrval sirelipõõsa varjus,
ootas, et tüdrukut toast sülle haarata ja üle aknalaua kuul­
matult välja tõsta. Puude kohina tõttu oli ta isegi nii julge,
et tuli põõsa varjust välja, nagu mõtleks ta tütre nii-öelda
ema silma alt ja käte vahelt ära viia.
Elli süda hakkas nii hirmsasti sees peksma, et ta kartis,
ema võiks selle valjusid lööke isegi kapi taha asemele
kuulda.
Ta taganes aknast eemale ja tegi kätega tõrju­
vaid liigutusi, andes poisile märku, et hoidugu eemale ja
oodaku, sest ema kõrvad harjuvad kohinaga varsti, ta jääb
uuesti magama ja nõnda läheb kõik hästi.
Ja olekski läinud, kui tegemist oleks olnud ainult
emaga. Sest see jäi tõesti uuesti magama, nii et Elli võis
istuda katseks aknalauale, selg väljapoole, siis sinnasamasse
tõsta ka jalad, kust need juba järgmisel silmapilgul libisesid
läbi akna aeda ja vedasid kogu inimese järele, kelle pek-
sev süda punnis küll kõigest jõust vastu, aga ei võinud
ometi midagi parata, sest jalgu oli kaks, süda ainuüksi.
Jalad kippusid puude ja põõsaste kohinasse ning nad
seletasid pelglikule südamele rahustavalt: „Täna on hea,
253täna pole kastet, tuul ei lase kastel langeda, tuulega pole
kunagi kastet, sest tuul toob küll vihma, mitte aga kastet.
Kahte head ilmas korraga ei saa. . . “
Ainult sinnamaale
jõudsid jalad oma jutuga, siis pidi vaene süda Ellil peaaegu
lõhkema, sest Ott haaras kui varitsev metsaline ta oma
käte vahele ja surus oma suu Elli suule, et see ei saaks suure
südamevalu pärast karjuda.
Samal silmapilgul Tiina, kelle Elli oli suures õhinas ja
ärevuses sootuks unustanud, tõusis tasakesi asemelt, lipsas
kui vari ukse vahelt tagakambrisse, puutus magavat Maretit
ja ütles tasa, nagu räägiks ta jumalaga või tema inglitega:
„ Perenaine, Elli läks aeda.“
„Mmh?“
„Elli läksaeda.“
Maret kargas asemelt.
„ Perenaine, kallis, ärge öelge, et mina, jumala pärast
m itte!“ palus Tiina ja oli järgmisel silmapilgul uuesti ukse
vahelt eeskambris, kus lipsas teki alla,
Maret pistis pea
aknast välja ja hüüdis sirelite ning õunapuude kohinasse:
„ Elli! Elli, kus sa oled?“
Aga Eliit ei ilmunud. Ta tuli alles siis, kui ema tahtis
läbi akna välja ronida, nagu oleks ka temal keegi, kes
ootab teda tuulekohinas. Aga ei, teda ei oodanud keegi,
kuigi ka temal värises süda sees hirmu pärast. Teda kiruti,
teda vannuti, et ta tuli oma väriseva südamega, —
nõnda
oli temaga ja ta südamevärinaga.
„ Kuhu sa kadusid? “ küsis ema, nagu polekski ta vahe­
peal magama jäänud, „lähed välja ja ei tulegi enam
tagasi.“
Aga Elli vastas emale suure meelepahaga:
„ Oma asjalegi ei tohi enam minna, siis ollakse kohe
kannul.“
254„ Aeda siis?“ küsis ema.
„ A ia sees on ju auk, sealt pääseb välja,“ vastas tütar.
„ See’p see on, et aia sees on auk ja et sealt pääseb
välja,“ kordas Maret paljutähendavalt.
„ Selle augu peab
isa kinni panema, et poleks sealt käimist. Õunavargadki
poevad sealt sisse, õunavargad ja teisepere koerad. Ja
sinule, tüdruk, panen ma paela jalgu, kui muud ei aita.“
„ Pane mind või pudelisse,“ vastas Elli ja heitis asemele.
„Pudelisse ja kork peale,“ kinnitas Maret ja hakkas
aknaid kinni panema. Aga äkki tundus talle midagi kaht­
lasena, ta katsus ühte trippi ja katsus teist ning ütles siis:
„ Kuule, tüdruk, aknatrippe on määritud, need pole kunagi
enne nii libedalt käinud. Need lähvad nüüd ju iseenesest
lahti, ei seisagi kinni, sa pead neid õhtul hakkama nööriga
siduma, nagu Tiina eeskambris.“
„Muidugi, mis eeskamber ees, seda tagakamberjärele,“
pilkas Elli.
„ Kuule, laps, kas õige sina neid aknatrippe määrisid?“
küsis M aret nüüd äkki emalikult ja õrnalt, istudes tütre
aseme-äärele.
„ Milleks siis mina?“ küsis Elli vastu, endal silmad vastu
seina, selg ema poole.
„Mul turgatas äkki mõte, et sa oleks ehk selle poisi
pärast sootuks aru kaotand, näen sind ikka temaga nina­
pidi koos, nagu oleks teil kahekesi ei tea kui suured sala-
asjad ajada,“ seletas Maret.
„ Enam ei tohi teise inimesega rääkida ka,“ ütles Elli
nagu mossitades ja jätkas siis: „ Minu arust pole neid
aknatrippe keegi määrind, ainult suvel tehakse neid ühte­
puhku lahti ja pannakse kinni, nõnda kuluvad nad ise
pikkamisi libedaks. Kevadel, siis on teine asi, siis on nad
talve otsa seisnud ja roostes.“
255Ema jäigi esiotsa seda seletust uskuma ja läks oma
asemele. Aga seal hakkas ta millegipärast aknatrippe sidu­
ma ukse koomalelükkamisega ja siis ei uskunud ta enam
midagi. Sellepärast otsustas ta Tiinaga rääkida, aga nõnda,
et Elli ega keegi teine sellest midagi ei aimaks. Isegi Sassi
ei tahtnud ta esiotsa kaasteadjaks.
Maret sepitses siin­
samas oma kavatsuse teostamiseks lihtsa plaani. Praegu
lõpetatakse heinategu jõe ääres. Ta laseb Tiina hommis-
päev sealt poolest õhtupoolikust koju tulla pesu likku pa­
nema ja siis on kõigeks mahti küll, ilma et keegi neid se­
gaks.
Nõnda oli tema plaan ja seega suikuski ta koidu-
unele.
Aga Elli ei saanud koiduundki silma.
Valus ärevus
j,
ründas vahetpidamata kogu keha ja veri peksis südames
ja meeltekohal. Aga tema mõtted ei viibinud tema enda,
vaid Oti juures. Tal hakkas poisist kahju, otse hale meel.
Kuidas ta teda, Eliit, oli oodanud ja nüüd peab ta ikka veel
ootama ning jumal seda teab, kui kaua, sest nüüd on ema
valvel, selles pole kahtlust. Ema uni muutub nüüd nii
ergaks, nagu ta olnud tema oma sõnade järele siis, kui
Elli sipelnud alles kätkis: laps pole saanud teist külgegi
pöörata või käekesi üle pea kokku tõsta, nagu ta armas­
tanud magada, kui ema olnud juba ülal ja silmad lahti.
Nii et nüüd tulevad rasked päevad.
Ent Ott tegi endale kogu asja palju kergemaks, kui Elli
seda oma valusas ärevuses suutis oletada. Poiss seisis pä­
rast tüdruku minekut tüki aega sambana paigal, nagu ta­
haks ta põhjani maitsta magusat rahuldamatut tungi kehas,
vahtis kinnipandud akna poole, nagu küsides, mis see siis
nüüd on? mis see vanaeit jändab oma tütrega? pöördus
siis ümber, läks küürus madalate viljaga koormatud õuna-
puuokste alt läbi ja puges aiaaugust välja. Seal jäi ta veel
256kord seisatama. Aga siis ütles ta peaaegu asjalikul toonil
kuuldavalt: „Äh, kurat! Ei õnnestunud! Ja nüüd laku
panni!“ Ütles ja läks otseteed Orule, nagu tahaks ta seal
Juulile aru anda, kuidas nende kihlveoga lugu.
Kuid
Juuli oli suurest ootamisest mossis ja ütles nina nuusates,
mis rääkis nutust:
„ Kuhu sa siis jäid? Ma mõtlesin, et sa enam ei tulegi.“
„ Ei saanud ju ennem,“ vastas Ott, „Oskar lonkis väljas,
piilub Tiinat.“
„A ga mis sul siis temast?“ küsis tüdruk.
„ Eks läinud
esteks teisele poole ja pärast välja äärest ringi siia. Või ei
viitsi enam seda? Muidugi, nüüd on see juba raske. Nüüd
peaks mina varsti hakkama sinu juurde lakka ronima.“
„ Juuli, ära pahanda minuga,“ ütles Ott, „ka minul on
raske. Täna mul süda kipub ei tea miks valutama.“
Need sõnad tabasid õnnelikul kombel naela pead ja
sellepärast Juuli uskus neid ilma pikemata.
Juuli uskus
neid sellepärast, et tema oma süda valutas, ja ta arvas,
Otil on nii hell süda, et valutab tema südamele teadmatagi
kaasa. See hajutas tüdruku meelepaha ja täitis tema sü­
dame suure hellusega poisi vastu, kes võttis seda kui tasu
oma hiljutise seikluse ebaõnnestumise eest.
Juuli südant aga närisid kodused asjad, õigem — näris
majake taga väljaotsas, kus pidi olema ka koppel ja karja­
maa. Nendega oli aga järgmine lugu: Kui Oru perenaine
oli oma vanema tütre asjad ühele poole saanud, siis hak­
kas ta neist ääri-veeri ka vanamehele rääkima. Aga see
ei tahtnud sellest midagi kuulda, sest tema tütred pole veel
nii vanad, et peaksid iga esimese karmansikuga pulmitama
hakkama.
„ Aga sa oled ju ise teda kutsund,“ ütles eit.
17 Tõde ja õigus V.
257„ Kõrtsilora, ega see pole ometi mõni kutsumine,“ vas­
tas Karla.
Nüüd langes Oru perenaise süda sees hoopis ära ja ta
hakkas nutma.
„ Mis kullatükk see poisirajakas sinule siis on, et sina
tema pärast oma silmi pühid?“ küsis Karla.
„ Mitte minule,“ vastas eit.
„ Kellele siis?“
„ Eks ikka Juulile.“
„ Tüdruk tahab kere peale saada,“ otsustas vanamees
lühidalt.
„Ei aita enam,“ kaebas ema nuttes.
Alles nüüd taipas vanamees, kuidas lood, ja ta ütles
kurjalt:
„ Kus siis sinu silmad olid, eit?“
Aga eit nuttis ainult, sest tal polnud silmi õigel ajal
olnud, selles oli vanamehel õigus. Enda vabanduseks eit
oleks võinud ainult ütelda, et vanadel pole kunagi õigel ajal
silmi noorte tarvis, nad tulevad oma silmadega ikka kas
liiga vara või jäävad hiljaks. Nõnda oli Vargamäel enne,
nõnda on see nüüd ja nõnda see vist jääbki, nagu oleks
jumal seda nõnda seadnud.
„ Poisirajakas, saatan, tuleks maha lüüa,“ arvas Karla
natukese aja pärast. Aga eit vaidles sellele kohe vastu,
öeldes:
„Ei, vanamees, mis see enam aitab! Ja kas ta nii halb
ongi. Ta lubab Juuli ära võtta, kui ...“
Aga Karla ei tahtnud esiotsa selle mõttega leppida ja
ütles eide sõnade vahele :
„ Kuidas see siis nõnda tuli? Tüdrukud magasid ju
kahekesi.“
258„ Sellepärast minagi olin hooletu,“ ütles ema, „mõtlesin,
et lapse juuresolekul.. . “
„Kes sul laps on?“ küsis isa.
„ Helene või? Leerist
läbi ja ikka veel laps? Ega pole enam endine aeg.“
„ See’p see on, et pole enam endine aeg, aga ikka usud
veel, et on. Pane või kolme-, neljakesi ühtekokku magama,
ikka ei aita midagi,“ kurtis eit.
„A ga mis sa siis nüüd õieti mõtled?“ küsis Karla. „Mis
me siis nüüd teeme? Ega siis nende asjadele saa riivi ette
lükata.“
„Poiss peaks Juuli ä’ä võtma, mis muud. Nõnda seda
jätta ei või,“ vastas eit.
„Ä ’ä võtma,“ kordas vanamees nagu osatades.
„ Kes
seda hulgust teab, mis loom ta on. Kuidas sa siis annad
oma lapse heast-paremast temale.“
„Noh, kui ta siia elama asuks, ega ta siis enam hulgus
ole,“ arvas eit.
„ Kuhu siia?“ küsis Karla,
„ Sa ju ise olid talle rääkind, et annad tüki maad taha
väljaotsa ja ehitad maja peale,“ vastas eit, „eks siis seda
võikski teha.“
Karla jäi tükiks ajaks tummaks.
Alles siis ütles ta:
„ A h siis sellepärast tükkiski ta tüdruku juurde!“
„Ei, ei, vanamees,“ vaidles eit vastu, „ta ütleb, et tema
pole enne niisukest tüdrukut näinudki, kui meie Juuli on.“
Aga vanamees ei võtnud eide sõnu kuuldavakski, tema
jälgis oma mõtet, rääkides nagu endamisi:
„ No küll on tänapäev vast kaagid! Sina ajad temale
kõrtsis lorajuttu, aga tema lips! aita tüdruku juurde. Pole
muud kui hakka temale maid väljajagama, nagu oleks sul
mõni mõisa. Hakka Vargamäele asunikka sokutama . .
17*
259Aga kui vanamees natukene aega oli nõnda mõnand,
jäi ta äkki üsna vaikseks, peaaegu nukraks ja ütles:
„Tead, eit, meil ei ole Vargamäel midagi jagada ega
anda.
Ma tahtsin seda sulle juba ammugi rääkida, aga
ikkagi lükkasin edasi, ei taht sind kurvastada. Aga et see
nüüd kord kõne alla tuli, siis . .
„ Vanamees, sa ajad mulle hirmu peale,“ ütles eit va­
hele.
„O led sa siis koha pankrotti ajand või?“
„ Seda mitte,“ vastas vanamees.
„Agakohtei olegi
ju minu,“
„ Kelle siis?! Isa tegi ju testamendi! ‘
„ Aga nüüd tahab ta testamendi ümber teha.“
„ Tule jumal appi!“ hüüdis Oru perenaine siis ja lan­
ges toolile, nagu oleks keegi tal jalad alt ära löönud.
„ Mis
Juulist siis saab!“
„ Mis meist kõigist siis saab!“ ütles Karla ja jutustas
lõpuks naisele, kuidas Pearu tahab Orule õiget pärijat ja
kuidas ta on nõus esiotsa ootama, et näha, kas Eedist on
midagi loota või mitte. Karla ei jätnud ka seda ütlemata,
et Eedi näib Mäe Tiinaga sobivat, ja kuna see on linna-
tüdruk, siis saavad nad ehk lõpuks kahekesi hakkama, nagu
isa arvab.
„ Ja kui mitte, nii et ei ole enam mingit lootust,“ lõpe­
tas Karla, „siis kirjutab isa koha Joosepi poja nimele, et
jääks meie vahmiil Vargamäele. Nõnda ütleb ta.“
Niisugused olid asjad, mille pärast Oru Juuli valutas
oma südant, sest emalt sai ta kõik teada. Ja kui siis Ott
hakkas rääkima ka oma südamevalust, võis Juuli meel
ainult hellaks muutuda, ei muud midagi. Asjade tõsist
seisukorda ei võinud ta poisile seletada, sest ema oli selle
260kõvasti keelanud, või kuigi see poleks seda teinud, siis oleks
Juuli ometi vaikinud, sest ta kartis nii väga, et Ott muidu
ta kohe sinna paika jätab. Nõnda siis oli ta poisi vastu
kümnekordselt hell ja anduv, nii et sel oli tundmus, nagu
hakkaks nende armastus uuesti otsast peale.
261XVIII.
Maret oli oma plaani kavalasti sepitsenud, kuidas Tii­
naga nelja silma all segamatult juttu ajada, kuid mõni­
kord nurjuvad plaanid just sellepärast, et nad on nii kava­
lasti sepitsetud. Sest plaan on küll hea ja õige, aga ini­
mene, kes peab plaani teostama, pole päris õige.
Tiina polnud päris õige inimene Mareti plaani teosta­
miseks, sest temaga juhtus teel midagi, mis võis ehk ainult
temaga juhtuda Vargamäe soos, nii imelik oli see. Tuli
see ehk sellest, et ta ei valinud koduteeks kõige lühemat,
või oleks ka seal kõik samuti sündinud, pealegi veel hulle­
mal kujul, seda ei saanud ta kunagi teada. Tema tuli
m ööda suurt taliteed, mis käis pisut ringi ja mille serval
vedelesid siin-seal kuluks pleekinud talvised haljad heinad
põõsaste ääres. Ta valis selle tee sellepärast, et see viis
ta sealt lähedalt mööda, kus Indrek kaevas kraavi. Mitte
et Tiina oleks mõtelnud Indreku juurde kraavile minna,
seda mitte, sest seda ta ei julgenud. Pealegi oleks see pisut
aega raisanud, ja seda Tiina ei tahtnud, sest perenaine ootas
teda kodus.
Tiina tahtis muidu niisama Indreku kraavi
lähedalt mööda minna, et näha, kui kaugel ta juba ot­
saga on.
262Nõnda ta siis läkski mööda pehmet teed ja mõtles
ainult Indreku kraavist — õieti ütelda härra kraavist, sest
Tiina ei mõtelnud ega rääkinud kunagi Indrekust, vaid
ainulthärrast. Ta meel oli rõõmus, et hakka kas või laul­
ma. Ometi pidas ta oma suu vait, sest ta kartis, et härra
võiks tema laulu kuulda, tuul kannaks hääle sinnapoole.
Aga Tiina pidi lõpuks ometi häält tegema, sest äkki seisis
tema ees teel teispere Eedi, tõmbas mütsi viisakalt peast ja
teretas.
Kui Tiina tahtis temast mööda minna, astus ta
irvitades põiki ette ja ütles:
„Tiina, sa oled ilus tüdruk, ma tahan sinuga rammu
katsuda.“
„ Tiinal ei ole praegu aega,“ rääkis tüdruk, nagu oleks
tal lapsega tegemist, „Tiina peab ruttu, ruttu koju minema,
sest muidu Tiina saab tapelda, perenaine ootab.
„ Ei, Eedi tahab rammu katsuda,“ ajas poiss oma ja
irvitas endiselt.
„ Viisakas poiss ei tule metsa tüdrukutega rammu kat­
suma ja sina oled viisakas poiss ning tahad meheks saada,“
rääkis Tiina.
„ T üdrukud teevad meheks,“ vastas poiss.
„ A inult siis, kui poiss on viisakas, kas kuuled Eedi,“
kinnitas tüdruk. „ Sellepärast lase mind ilusasti koju minna,
muidu ei saa sinust kunagi meest.“
„ Ilusad tüdrukud teevad meheks,“ sonis poiss.
„ Tiina
on ilus tüdruk.“
Ta hakkas lähenema, ise üksisilmi tüdru­
kule otsa vahtides, pilgus juba ahne himu, nagu oleks ta
tõepoolest äkki meheks muutunud. Tiina ei osanud enam
muud teha, kui pöördus ümber ja pistis jooksma, püüdes
sammud suunata sinnapoole, kus arvas Indreku kraavi kae-
vavat. Ta põikles põõsaste vahel, poiss tema kannul. Aga
see põgenemine ja tagaajamine ei võinud kuigi kaua kesta.
263sest Tiinat takistasid jooksul tema riided ja muidugi oleks
ta vaevalt poisi eest kuhugi jõudnud. Esimeseks puutus
poisi jõhker käsi tüdruku sitskleiti, see rebenes ja tüdruk
jooksis edasi. Järgmisel hetkel haaras poiss tüdrukul õlast
kinnija nüüd karjatas see, nagu oleks teda tabanud murdja
küüned. Tüdruk oleks kauem karjunud, aga poiss vajutas
talle oma käe suule ja murdis ta siis sohu põõsaste vahele
maha, endal suu ammuli, nagu tahaks ta siinsamas hakata
oma ohvrit õgima. Tiina võitles ja viskles kõigest jõust,
aga sest oli vähe kasu, sest teise jõud oli liiga tugev, keha
liiga raske. Niipalju sai ta ometi, et vabastas paaril kor­
ral oma suu ja karjus kõigest kõrist. Aga kuhu võis ta
hääl siit madalast mätaste vahelt kosta? Pealegi, järgmisel
silmapilgul kattis poisi mudane käsi tal uuesti suu. Juba
tüdruk tundis, kuidas tal rebiti riideid, nagu oleksid need
mingisugused närud kuskil aiateibas, ta kuulis, kuidas poisi
ähkimisest ja lõõtsutamisest sai pikkamisi mingi loomalik
häälitsemine, ja ta kaotas peaaegu viimse lootuse. Meele­
heitel võttis ta kõik oma jõu kokku, et poisi alt välja saada,
sest ta mõtles, et kui ta veel kord jooksu pääseks, siis poiss
teda enam nii kergesti kätte ei saaks, sest tal pole nüüd
enam kleiti seljas tüliks.
Just nõnda lihtsalt mõtles ta:
pole kleiti tüliks, ja ei tundnud ise põrmugi häbi. Aga ka
tüdruku viimne jõud ei suutnud poisi vastu midagi, sest ta
oli ju kahe mätta vahele langenud, ainult käsi tabas rübel-
des poisi pussituppe puusal ning siis pussipead. Just samal
hetkel jõudis tüdruku juurde jumala ingel, aga poiss ei
pannud teda mitte tähele, sest tema oli täis ilget himu ja
tema silmad olid kui hullunud metsalise silmad. Aga ju­
mal oli seda kõike näinud ja ta oli oma ingli kutsunud ning
temale ütelnud: „Vaata, ma olen ühe inimese ilma saatnud,
kel pole kurjust, aga headusega on tal kitsas käes ja oma
264hingehädas hüüab ta minu poole, sellepärast mine ja tõtta
alla Vargamäele ja vii sellele inimesele see kurjuseosa, mis
on tema jaoks tallele pandud minu varakambris, et ta võiks
inimestele mõõta nende mõõtu mööda, sest see on nende
õigus.“
Nõnda siis oligi jumala ingel rutanud Vargamäe
sohu Tiina juurde, kui see lamas kahe mätta vahel hullunud
poisi all, ja andis tema südamesse jumalalt talle määratud
kurjuseosa just sel silmapilgul, mil tema käsi nagu koge­
mata tabas pussi pead. Nüüd ei kõhelnud Tiina enam,
vaid vihaselt tõmbas pussi tupest ning lõi, ja kui see ei aida­
nud, sest poisi loomalik himu sai nagu ainult uut hoogu,
siis lõi ta veel ja veel, kuni poiss kargas karjudes maast,
nagu ei mõistaks ta, milles asi. Aga kui Tiina ka üles
tõusis ja jooksu pistis, märkas poiss tema peos oma pussi,
ning nüüd algas ta uut jahti tüdrukule.
Peagi haaras ta
sellest uuesti kinni, seekord juustest, ja väänas tal pussi
peost, ilma et see oleks osanud muud teha, kui karjuda,
ka juba peaaegu metsalisena. Uuesti viskas poiss ta mä­
taste vahele maha, aga nüüd saabus abi sealt, kust Tiina
ei osanud teda põrmugi loota. Tal oli juba mõistus segi
minemas, kui hakkas äkki mingisugune lirin ja larin, rigin
ja ragin ning ühes sellega ka poisi ulgumine. Mulla oli ni­
melt suure ajuga pärale jõudnud. Oli ta kuulnud heitle­
jate metsikut kisa või haistnud alttuule karja juures seistes
poisi lähedust, keda ta nii väga vihkas, kes läks temalt seda
küsima.
Peaasi, Mulla oli siin ja lõhkus oma teravate
hammastega poisi sääri ja reisi. Pükstest olid varsti ainult
närud järel. Poiss kargas maast ja hakkas koera tõrjuma,
ise silmiga mätaste vahelt pussi otsides, mille ta esiteks peost
pillanud, kui ta asus teiskordselt tüdruku kallale.
Aga
Tiina märkas pussi enne, kahmas selle maast pihku, keeru­
tas teda sõjakirvena pea kohal, tikkus poisile lähemale ja
265ässitas koera talle kallale, ise arutult karjudes.
Poiss
hakkas taganema ja pistis lõpuks jooksu, koer kannul, et
ikka veel oma hammaste teravust proovida. Kõige järele
jooksis Tiina, puss peos, nagu oleks ta ühes poisiga aru
kaotanud.
Sel silmapilgul jõudis Indrek kohale. Esimesel hetkel
ei saanud ta millestki aru, sest poiss ja koer olid juba põõ­
saste varju kadunud, ainult tüdruk jooksis pesuväel, parem
käsi pussiga püsti.
„ Mis siin lahti on?“ hüüdis Indrek.
Häält kuuldes tüdruk jäi seisatama, pöördus ümber ja
vaatas Indreku poole. Alles nüüd see tundis, et tema ees
seisab Tiina, ise peaaegu alasti, pesunärud mudased ja
verised.
'
„ Tiina, mis see ometi tähendab?“ imestus Indrek. „Mis
on juhtunud?“
Tüdruk tuli äkki nagu meelemärkusele, lõi silmad ise­
endale, puges põõsa taha ja hakkas närvlikult nuuksuma.
„ H ärra, ärge vaadake!“ karjus ta.
„ Kuidas ma siis muidu saan,“ vastas Indrek. „Te olete
lihtsalt hirmus. Mis siin oli, öelge om eti.“
„OruEedi...temaoli...tulivastu...tulikallale...
Ärge tulge, härra, te ju näete, mis minuga on,“ nuuksus
tüdruk vastuseks, ise paksu põõsa taga kükitades.
„ Ma lähen kraavile, toon oma kuue, panete ehk selle
selga,“ arvas Indrek, aga tüdruk karjus talle kohe vastu:
„ Ei, härra, ärge jätke mind üksi, ma kardan, mul on
kole hirm!“
„A ga mis ma pean siis tegema?“ küsis Indrek nõutult,
kes ikkagi veel õieti millestki aru ei saanud.
„ Otsige mu kleit üles,“ vingus tüdruk suure piinlikku­
sega, „see peab kusagil mätaste vahel olema, vaadake
266sinnapoole.”
Tiina katsus end põõsa taga üles ajada ja
käega kuhugi näidata.
Indrek läks otsima.
Kui ta lõpuks otsitava leidis,
ütles ta:
„ Kleit on ju lõhki, sootuks puru.
„Andke need närudki siia, härra,“ vastas tüdruk, „aga
tulge teiselt poolt põõsast.“
„Hea küll, hea küll, ma võin ka teiselt poolt tulla,“
ütles Indrek ja ulatas tüdrukule üle põõsa kleidinärud
kätte, mida see hakkas endale ümber seadma.
„Sellest ei saa midagi selga panna,“ ulgus tüdruk natu­
kese aja pärast nagu meeleheitel.
„ L ähme kraavile, sealt saate minu kuue,“ ütles Indrek.
„H ärra, ma ei saa ju tulla,“ ulgus tüdruk.
„ Saate küll,“ vastas Indrek.
„ Mina lähen ees ja teie
astuge minu järele; mina tagasi ei vaata, seda ärge kartke,
ja koera te ju ometi ei häbene.“
„ Ei, koera ma ei häbene, härra,“ vastas tüdruk surm-
liku tõsidusega.
„ Noh, siis lähme,“ ütles Indrek.
Ja nõnda nad läksidki: Indrek ees, tüdruk järele, kleidi-
näru ümber niuete, puss peos; tudruku kannul lõõtsutav
koer, lõuad laiali, roosa, rütmiliselt tukslev keel suust ripa­
kil väljas.
Kraavile jõudnud, Indrek võttis oma kuue ja
ulatas selle tagasikätt tüdrukule.
„ Pange see selga,“ ütles ta, „see ulatub teil poole reieni
ja sellest esiotsa aitab. Kui valmis olete, siis tulge siia,
istuge minu juurde mättale ja jutustage korrapärast, mis
teil õieti selle Eediga oli.“
„ Jah, härra,“ vastas tüdruk.
„Aga kui ma tulen, siis
ärge minu poole vaadake, las ma enne istun teie kõrvale
mättale, siis.“
267„ Hea küll, ma ei vaata, tulge aga siia,“ vastas Indrek.
Aga nüüd sündis imelik asi: niipea kui Tiina sai endale
kuue selga ja kleidinäru paremini ümber puusade, nii et ta
tundis oma keha enamvähem kaetuna, ning kui ta oli istu­
nud Indreku kõrvale ja nägi end päästetuna, lõdvenesid
äkki ta närvid sootuks. Ta puhkes tahtmatult ja lootuse­
tult nutma, nagu taipaks ta alles nüüd õieti seda koledust,
mis ta kannatanud ja ka ise teinud.
Indrek ei lausunud tükil ajal sõnagi, oodates kannatli­
kult, kuni nutt muutus tihkumiseks, alles siis pöördus ta
tüdruku poole, puutus tema kätt ja ütles:
„ Kas te ei tahaks mulle jutustada, mis teil õieti oli, see
ehk kergendaks südant.“
Tiina nuuksus veel natuke aega, aga siis hakkas ta rää­
kima, selg pooleldi vastu Indrekut. Nii mõnigi asi oli
tüdrukule endalegi tagantjärele arusaamatu ja võimatu,
vastik ning jälk, aga sündmuse ajal tundus kõik loomuli­
kuna.
Kust oli ta küll selle hirmsa viha, otse verejanu
võtnud? Kust tuli see lõbu, näha koera hambaid poisi
lihas, näha voolavat verd?
„A ga mis te jooksite, kui mina sinna jõudsin?“ küsis
Indrek.
„ Ma tahtsin teda tappa,“ vastas tüdruk.
„ Selle pussiga teie teda poleks tapnud,“ ütles Indrek
ja võttis noa tüdruku käest, kes teda ikka veel peos hoidis,
nagu mõnda varandust.
„Ma mõtlesin, et ma tapan,“ seletas tüdruk.
„ A ga kuulge, pussil on ju verejäljed,“ ütles Indrek
nuga silmitsedes.
„ H ärra, ma ju ütlesin, kuis see oli!“ hüüdis tüdruk.
„ Ma tõmbasin pussi tupest ja. . . “
268„ Tiina, te olete tõepoolest tubli tüdruk,“ ütles Indrek
vahele.
„ A ga kuulge, kas te ei ütleks mulle päris lihtsalt:
kas see veri, mis ma teie riietel esiteks nägin, oli ainult poisi
veri või oli selles ka teie oma?“
Tüdruk vaatas nagu ehmunult mehele otsa ja vastas
siis:
„Härra, seda ma eitea.“
„K üll te juba teate,“ ütles Indrek, „aga te nähtavasti
ei mõista minu küsimust.“
Nüüd pöördus tüdruk Indrekust sootuks kõrvale ja tegi
kätega liigutusi, nagu tahaks ta need häbi pärast silmade
ette tõsta. Alles natukese aja pärast ütles ta üsna vaikselt:
„H ärra ei peaks minuga nõnda rääkima, härra peaks
viisakas olema.“
Aga niipea kui Tiina need sõnad oli ütelnud, meenus
talle, et ta kellelegi teisele oli viisakust õpetanud, ja äkki
muutus see õpetus talle mitte ainult vastikuks, vaid ka jäl­
giks. Sellepärast pöördus ta uuesti Indreku poole tagasi,
vaatas talle isegi korraks otsa ja ütles suure kindlusega:
„ H ärra, kui see oleks sündinud, siis oleks ma selle pus­
siga enda kohe tapnud.“
„ Seda oleks raske teha olnud,“ arvas Indrek.
„ Kas tal siis ots südamesse ei ulata?“ küsis Tiina pea­
aegu asjalikult ja seletas edasi: „Kui ma seal metsas talle
järele jooksin, siis ma mõtlesin, et ots ulatab südamesse.“
„ K üllap tema ots juba südamesse ulatab,“ vastas
Indrek, „aga võisasiis alati kohe südant tabad.“
„ Süda on ju siin, näete, härra,“ surus tüdruk mõlemad
käed vastu rinda.
„ Siin on südameauk-“
„ Südameauk on küll seal,“ seletas Indrek, „aga süda
ise on siin, siit saab ta kõige paremini kätte.“
269Ta pani oma käe tüdruku pahemale küljele ja surus
seda, seletades edasi:
„ Katsuge ometi ise, siin peksab ta.‘
„ A ga siin on ju küljekondid ees,“ vaidles tüdruk vastu.
„ Peab oskama õigest kohast küljekontide vahelt,“
ütles Indrek.
„ Kui hirmus!“ hüüdis tüdruk.
„Ei ma siis küll selle
pussiga ennast poleks tapnud!“ Ja kui oli seda ütelnud,
hakkas äkki uuesti nutma.
„ Miks te nutate?“ küsis Indrek.
„On teil oma elust
kahju?“
„ Ei, härra, aga ma mõtlen, kui hirmus see oleks olnud,
kui see oleks sündinud, nagu teie küsisite, ja ma poleks
osanud ennast tappa!“
„ Ja muidugi hirmus,“ kinnitas Indrek ja ütles siis sõbra­
likult ja veenvalt: „Aga teate, Tiina, elu on ometi rohkem
väärt kui kõik muu.
Mina olen seda tundma õppinud.
Mis ka ei sünniks, elu see ikkagi ei maksa.“
„ Ei, härra, minuga pole see nõnda,“ ütles Tiina.
„ V õib-olla sellepärast, et olete naine,“ lausus Indrek.
„ A ga naised ei tapa end sagedamini kui mehed, vist otse
selle vastu.“
„ See pole vist see, et olen naine,“ ütles Tiina.
„ A ga mis siis?“ küsis Indrek.
„Seda ei või ma härrale öelda,“ vastas tüdruk, nagu
oleks jutt mõnest häbiasjast.
„ Kas see on ehk jälle see teie suur saladus, millega te
linnas omal ajal nii palju hundiratast lõite?“ küsis Indrek
naerdes, sest talle tundus äkki hirmus naljakana, otsida
südant küljekontide vahelt pussiotsaga tabamiseks ja rää­
270kida samal ajal mingist saladusest. Aga tüdruk ütles üsna
tõsiselt:
„ H ärra, see pole sugugi niisuke naeruasi, nagu teie
arvate.“
„ Ega ma seda arvagi,“ rääkis Indrek rahustavalt ja
lohutavalt, lisades siis hoopis teisel toonil, nagu aimaks ta
tüdruku suurt saladust:
„ K õigest hoolimata, küll olete
teie, Tiina, alles suur laps!“
„ Jah, härra, seda ma näen nüüd isegi, misuke laps ma
olen,“ vastas tüdruk üsna vaikselt ja alistuvalt ja pühkis
Indreku kuuekäisega oma silmi.
„ Minust ei saa vist kunagi
täit inimest,“ lisas ta natukese aja pärast.
„ A h, Tiina!“ ohkas Indrek nüüd nagu kaastundlikult,
aga ometi ei mõtelnud ta tüdrukut, vaid iseennast.
„Meie
kõik oleme siin-elus suured lapsed.“
„Kas härra ka?“ küsis Tiina.
„ Mina muidugi ka,“ kinnitas Indrek.
„ Teie ise olete
selle tunnistajaks olnud.“
„ Ei, härra, mina pole sellest kunagi nõnda aru saand!“
hüüdis tüdruk.
„ Muidugi, sest teie ise olete täiskasvanud laps.
Eks
vaadake end või praegugi minu kuues ja neis närudes,
olete teie põrmugi inimese moodi?“ pööras Indrek äkki
kõik naljaks.
„ Minu püksid peaksite ka jalga ajama, siis
oleks varustis täielik. Kui mina alles laps olin, siis armas­
tasin kangesti ühes teiste põngerjatega suurte inimeste rii­
deid selga panna ja siis toredasti mehelikult käia või tui­
suga lumehange minna, see oli ülim lõbu. Kahju, et praegu
lund ei ole, teid tuleks ka hange saata.“
„ H ärra, te pöörate kõik naeruks,“ ütles tüdruk, „aga
elu on nii tõsine ja raske.“
271„ Uskuge, Tiina, naer on elus sagedasti see kõige ras­
kem,“ ütles Indrek.
„ Jah, härra, kui kipub nutt peale ja sa tead, et peab
ometi naerunägu tegema,“ seletas tüdruk.
„ Just nii, Tiina,“ kinnitas Indrek: „kipub kangesti nutt
peale, aga peab ometi naerunäo ette tegema.
Aga siis raputas ta endast äkki nagu kõik mõtted, olgu
need rasked või kerged, ja ütles:
„Me peame midagi otsustama, päike vajub alla, aga
meie istume ja jutleme üsna rahulikult.“
„ Heldene aeg, härra!“ hüüdis nüüd Tiina ja kargas
püsti.
„ Ma pidin ju koju minema pesu likku panema, aga
nüüd olen ma alles siin ja perenaine ootab.“
„ Ja minul pole veel päevatöö tehtud, pean õhtust lisa
võtma,“ ütles Indrek.
„A ga kuis mina siis koju saan?“ küsis Tiina kohkunult.
„ Mina üksi ei julge minna.“
„ V õtke koer kaasa,“ ütles Indrek.
„ Ei, ei, see ei aita, mina üksi ei lähe,“ rääkis Tiina, ja
tema tegumoes oli nii lapselik hirm, et see tegi Indrekule
otse nalja. Sellepärast ütles ta:
„ Sähke, võtke oma pusska, siiste ometi eikarda, olete
kolm kanget koos: Tiina, koer ja puss ning minu kuub veel
neljandaks.“
„H ärra, mis te m’ust nõnda pilkate, ma olen muidugi
vilets küll,“ ütles tüdruk paluvalt ja vaatas Indrekule pisar­
silmil otsa.
Indrek pööras nagu häbistunult oma pilgu
kõrvale ja vastas vabandavalt:
„ Ega ma pilka ju, ma heidan muidu rumalat nalja. Ja
kui te tõesti tahate, siis tulen ma teiega kaasa. Mis täna
kraavist puudu jääb, seda teen ma järgmistel päevadel
tasa.“
272„ H ärra, te olete hea,“ ütles tüdruk tänulikult.
„ A ga ärge mu headust kurjaga tasuge, nagu see hari­
likult sünnib,“ ütles Indrek.
„ Te näete isegi, kuidas see
ilmas on: teie olite ainukene, kes kohtles seda poissi hea­
tahtlikult, ja tema? Tema tuli teile kallale.“
„ Mulla vastu olen ma ka hea olnud, aga tema tuli mulle
ometi appi,“ katsus tüdruk vastu vaielda.
„ See on hoopis teine asi,“ ütles Indrek.
„Mulla on
loom, mitte inimene.“
„ Kas siis kõik inimesed on nõnda, et kui oled hea,
siis ...“ tahtis tüdruk küsida.
„Seda ma ei tea,“ vastas Indrek, „sest ma pole veel
kõiki inimesi näinud, aga üks on kindel: ühe headus teeb
teise ahneks ja ahnusest tuleb ainult kurjus.“
Ja et seda
juttu lõpetada, Indrek küsis tüdrukult: „ Kas tahate pussi
mälestuseks kaasa võtta?“
Värin pani tüdrukul kogu keha võpatama ja ta vastas:
„ Ei, ei! Mitte! See tuletab mulle meelde, et olen
tahtnud tappa!“
„ Õige,“ oli Indrek tüdrukuga nõus, „seda ei peaks ini­
mesele kunagi meelde tuletama.“
„ Eks ole,” kinnitas Tiina, „inimene hakkab muidu
uuesti tahtma.“
Indrek jäi pärani-silmi tüdrukule otsa vahtima, nii et
see küsis kohkunult:
„H ärra, ütlesin ma mingi rumaluse? Tegin ma teile
haiget?“
„Te hakkate mulle juba kurja tegema,“ ütles Indrek.
Aga tüdruk ei saanud sellest midagi aru.
Ta vahtis
valusal pilgul Indrekule otsa ja ei liikunud paigalt.
„ Ärge võtke minu sõnu nii väga südamesse,“ ütles
Indrek viimaks.
„Inimesed ei saa vist ilmas muidu, kui
18 Tõde ja õigus V.
273peavad üksteisele haiget tegema. Ja mida rohkem armas­
tavad, seda rohkem teevad haiget.“
Nüüd puhkes tüdruk valusalt südamest nutma, nagu
oleks Indrek talle ei tea kui palju haiget või ei tea kui suurt
kurja teinud. Aga kui Tiina ei mõistnud esiteks Indrekut,
siis nüüd ei saanud ka see tüdrukust põrmugi aru ja seisis
nõutult nutja ees.
Ta ei teadnud isegi seda, millega teda lohutada. Nõnda
jättis ta lõpuks tema nutu juurde, haaras noore kase ladva
ja hakkas sinna tuusti keerama. Tiina kuulis lehtede kahi­
nat, avas silmad, unustas nutu ja küsis:
„ Härra, mis te teete? Milleks ilusa kasega nõnda?“
„ Kui ma siin soos alles karjas käisin,“ seletas Indrek,
„ ja kui ma linnupesa leidsin, siis keerasin ma ikka sellised
tuustid, sest nõnda leidsin linnupesa pärast uuesti üles.
Aga selle tuusti alla mättasse pistan ma teie pussi, näete,
siia.
Kui tarvis, siis leiab ta siit uuesti üles, nagu linnu-
pesagi.“
„Ei, ei, härra, mina ei taha teda leida, minul ei ole
teda tarvis,“ tõrjus tüdruk.
„Nüüd, kus ma tean, et süda
on küljekontide all, ei, ei, härra!“
Indrek naeratas ja vajutas verejälgedega pussi kase-
juurte alla üleni mättasse.
„ Soo,“ lausus ta, „siit ei leia teda peale minu keegi.
Vaadake ka teie hästi, kuhu ma ta panen, sest teda võib­
olla tuleb ometi veel kord tarvis. Mitte teile, Tiina, rahus­
tuge! Vaid teistele inimestele, kohtule võib-olla.“
„ Issand, halasta!“ hüüdis Tiina, „aga siis saavad ju
kõik teada, mis minuga siin juhtus.“
„ Mis sinna parata,“ vastas Indrek.
„ Puss on siis asi-
tõenduseks.“
274„No nüüd ajate mulle hoopis hirmu peale, härra!“
hüüdis tüdruk õnnetult.
„ Ärge enneaegu kartke,“ rahustas Indrek, „võib-olla
jääb kõik niisama, sest meie vaikime. Sellele poisile ei tee
ju ükski kohus midagi. Siinilmas on nõnda, et arutule
antakse armu ja arukalt nõutakse aru iga teo eest. Hullu
koera võib maha lüüa, hullu inimest ei löö jumalgi, tehku
ta mistahes. Hullude ja loomade vastu peab kaastundlik
olema. See on Aasiast, kus inimestega söödetakse kiskjaid
ja sipelgaid, — m ehed murdjatele, naised sipelgatele. Aga,
jumala pärast, hoia, et sa ussikesele peale ei astu, siis ei saa
einu hing kunagi õndsaks! Nagu poleks inimenegi ainult
ussikene! Üks ussike teisele ei halasta, pistab kinni, ei muud
midagi, ainult inimene, see halastagu, niisuke ussike on
tema Vargamäel ja mujal. Tema halastagu, sest et tema
peale ei halasta keegi, kui tal on täis aru peas. Nõnda saa­
vad jumalad ja inimesed asjast aru.“
„ Kas siis jumal ka ei halasta?“ küsis Tiina.
„ Mitte enne, kui oled röövel ja ripud ristipuus või
võllas,“ vastas Indrek. Ja kui tüdruk talle arusaamatuses
ning peaaegu kohkunult jäi otsa vahtima, lausus Indrek
nagu endamisi: „ Kust see poiss küll selle võttis, et teid
ilusaks nimetada?“
„ Härra, kas ma siis ei ole sugugi ilus?“ küsis Tiina.
„ Küllap te juba olete,“ vastas Indrek oma asjade
kallal kohmitsedes, ilma et oleks silmi tõstnud või pööra­
nud.
„ K õik tüdrukud on pisut ilusad, aga kust see poiss
seda teadis, selles on küsimus.
Kes talle seda ütles?
Vargamäel ei või ainustki inimest olla, kes leiaks, et teie
olete ilus tüdruk.“
Sellele oleks tahtnud Tiina väga vastu vaielda või
vähemalt küsida, et mis see Oskar temast siis tahab, kui ta
18*
275ei leia teda ilusagi olevat, aga ta ei söandanud. Sellepärast
võis Indrek jätkata:
„ Teie olete Vargamäe tarvis liiga nääpsuke, selle­
pärast ei või teie ka ilus olla. Üldse arvan mina: keegi pidi
poisile teie ilu kiitma, ilma et ta ise teie ilu oleks uskunud.”
„ H ärra, teie teete mulle koledasti häbi,“ ütles tüdruk,
aga Indrek ei võtnud seda kuuldavakski, vaid ajas oma
mõtet edasi:
„ Teid pidi poisile kiidetama mitte ilu pärast, vaid
mõnel muul otstarbel, see orv kindel. Teid kiideti selleks,
et poissi teile kallale ajada, see on minu arvamus.“
„A ga nõnda on ju asi veel hullem,“ ütles tüdruk.
„ Muidugi hullem,“ kinnitas Indrek, „ aga kui see
nõnda oleks, siis poleks kohtukäimist karta, asi jääks seks,
mis ta on. Sest see, kes poissi takka kihutas, peaks kartma
juurdlust — poiss võib tema välja anda. Nõnda et meil
on ikkagi kõige targem puss mättasse jätta ja ise vaikida.“
„ Perenaine saab ikkagi teada, kui ma nõnda koju
lähen,“ ütles Tiina.
Muidugi, Mareti eest oli raske asja varjata, sellega
pidi juba tahes või tahtmata leppima.
„ H ärra, palun, minge teie ees,“ ütles tüdruk, kui nad
minema hakkasid, „ma ei taha, et te mind nõnda vaatate,
nagu ma praegu olen.“
„ Rumal tüdruk,“ vastas Indrek talle pool tõsiselt,
pool naljatades, „kui te ise teaksite, kui kena te oma haru­
kordses riietuses olete.“
Ütles ja hakkas minema, endal labidad kolisesid sel­
jas. Aga Tiina läks üleni punaseks ja ta katsus maksku
mis maksab Indreku jalajälgedesse astuda, hoidudes ise
talle nii ligi, et kui see puuokste pärast oma labidad mada­
lamale langetas, lõi ta nendega tüdrukule pähe.
276„ Saite palju haiget?“ küsis Indrek.
„ Ei, härra,“ vastas tüdruk, „labidas tuli lapiti.“
„Te peate pisut kaugemale hoiduma,“ õpetas Indrek.
„ Ma kardan,“ vastas tüdruk.
„Kas teil siis koera sabas ei ole?“ küsis Indrek.
„ Ei, koera ei ole, ei tea, kuhu ta sai,“ seletas tüdruk.
„ Nojah, tema on oma kohused sõprade vastu täitnud,
nüüd võib ta karja juurde tagasi minna,“ ütles Indrek.
Aga kui nad jõudsid välja äärde kõvale maale, oli
koer neil äkki kannul, ja kui Indrek silmad korraks temale
lõi, pidi ta peaaegu labidad maha pillama: koeral oli puss
peadpidi suus. Samal silmapilgul märkas seda ka Tiina ja
ta kiljatas, nagu näeks ta viirastust.
„ Mulla, anna puss siia,“ ütles Indrek koerale ja katsus
talle läheneda, aga see ei andnud ligi.
„ Katsuge, ehk saate teie talt pussi kätte,“ ütles Indrek.
„ Mina ei või teda enam puutuda, see on jälk,“ ajas
tüdruk vastu.
„ Pole parata, ega me või siis koera lasta nõnda, puss
suus, koju minna,“ käis Indrek peale.
Tüdruk kuulis lõpuks sõna ja hakkas koera kutsuma
ning meelitama. See jäi seisma, liputas saba ja vahtis Tii­
nale otsa, ning kui see talle ligi astus, pööras ta lõuad pus­
siga pisut kõrvale ja urises tasakesi, nagu mõtleks ta seda
keelda, ei teinud aga ometi takistust, kui tüdruk terariista
tal suust võttis.
„ Mis me temaga peame tegema?“ arutas Indrek.
„Kuhu me ta paneme? Koju viia ma teda ei taha.“
„ Pistke kivihunnikusse, sealt ei saa teda keegi kätte,“
ütles Tiina ja näitas kivivaremele, mis seisis aia ääres.
„Need kivid tehakse varsti aeda,“ vastas Indrek.
„ Ennem viskan ta vanasse linaleoauku.“
277Aga kui ta seda mõtles teha, tekkis tal äkki kartus, et
linaleoauku võidakse puhastama hakata ja siis tuleb puss
ühes poriga uuesti päevavalgele. Sealsamas torkas talle
silma kaheharuline kuusk ja harude vahel murdunud tüve
umbes poole jala pikkune kuiv konts. Nüüd oli ta otsus
kindel: ta viib pussi üles kuuseharude vahele. Ja siin­
samas viskas ta labidad seljast maha, pistis paraja kivi
tasku ja hakkas okslikule puule otsa ronima. Jõudnud
harude juurde, ta võttis kivi taskust ja tagus sellega pussi
terapidi üleni kuiva puukontsu sisse.
Labidaid maast uuesti selga võttes ta ütles:
„ Soo, seal ta võib nüüd seista.“
„ A ga kui kuusk maha võetakse,“ lausus Tiina.
Õige! Kuusk võidakse maha võtta.
Palki temast
küll ei saa, aga painepaku tegemiseks on ta nagu loodud.
Indrek peatus silmapilguks. Vähe puudus, siis oleks ta
uuesti kuuse otsa roninud ja pussi sealt maha toonud.XIX.
Kui Tiina koju ilmus, seljas Indreku kuub ja puusade
ümber kleidinäru, jäi Maret talle imestunud, peaaegu koh­
kunud pilguga otsa vahtima, aga kui ta samal ajal Indrekut
tüdruku seltsis nägi, tundis ta rinnas valusat pistet, sest ta
kartis, et Tiina ja Indreku vahel on midagi juhtunud, mis
võiks Oskarile piina valmistada, kes rippus kogu oma noore
südamega tüdruku küljes. Ometi sai Maret oma emaliku
helluse rahustuseks peagi kuulda, et Indreku ja Tiina vahel
pole mingit vistart, ainult et tüdruk tuli selles kuues ja sel­
lises riietuses mehe seltsis metsast koju. Ja olles kuulnud
kogu loo ning vaikimisplaani, M aret ütles Tiinale:
„ Ma tahtsin sind juba ammugi hoiatada, et mis sa
jändad selle poisiga, ega sest head või tulla, poiss on
krutskid täis nagu need teisedki, ja kui ei ole poiss ise, siis
panevad teised talle krutskid sisse.“
„ Seda minagi metsas ütlesin, et teised,“ rääkis Indrek.
„ Kes neid teab,“ ütles Maret nüüd, „hea vemmal on
see poisski.“
Aga sellest hoolimata, et Tiina, Indrek ja Maret vai­
kisid, hakkas Vargamäe ometi äkki kihama nagu sipelga­
pesa. Kõigepealt tõi Ott Orult teate, et sealt poiss olevat
279raskesti haavatult haige. Mis poisil just viga või kust ta
oma haavad saanud, seda Ott ütles mitte teadvat. Kuid
tema sõnu oli raske uskuda, sest ta hakkas Tiinat iseäraliku
pilguga mõõtma — Tiina tundis, et ta mõõtis, nagu otsiks
ta oma pilkudega vastust küsimusele, mille Indrek oli met­
sas esitanud, kui ta rääkis poisi ja Tiina verest. Mõne
päeva pärast võis aru saada, et ka Elli hakkab Tiinat
mõõtma eriliste pilkudega, mispärast pidi otsusele jõudma,
et Ott on ka temale juba midagi rääkinud. Nõnda siis sei­
sid teadmatuses veel Sass, vana Andres ja karjapoiss ning
kogu neljajalgne Vargamäe pere, välja arvatud ainult
Mulla, kes mäletas sedagi, kuhu Indrek pani pussi, sest ta
käis mitu päeva tagantjärele kuuse all nuuskimas, nagu
kardaks ta, et keegi võiks puu otsa pussile järele minna.
Varsti sai aga ka Sass asjast kuulda, kuigi ta õieti ei
teadnud, mis asi see oli. Ta käis laadal ja seal oli Oru
Karla tema juurde tulnud juttu ajama, kuigi seda polnud
sündinud juba mitmel-setmel aastal, ja mitte sellepärast, et
Karlal poleks jutt Sassiga sobinud, vaid et Sassil ei sobinud
Karlaga. Sass arvas nimelt, et Karla ajab liiga pikka juttu,
ajab tühjajuttu. Tema räägib nagu põline Vargamäe pere­
mees, kel aega küll. Aga Sass oli endine puusärgitegija ja
tema ütles, et kui tema oleks tööpingi juures ajanud pikka
peremehe juttu, siis oleksid kogu kihelkonna surnud jäänud
matmata sel lihtsal põhjusel, et neil poleks olnud puusärke.
Selle oma arusaamise jutu pikkusest oli Sass kaasa toonud
ka Vargamäele ja nõnda ei sobinudki tal jutt Oru Karlaga.
Aga laadal oli ta paari tuttava seltsis teinud endale pisikese
Iaadapea, nagu ta ütles, ja sellepärast tahtis ta mitme aasta
pärast kord jälle oma üleaedse juttu kuulata. Nõnda nad
siis olidki laadaplatsi ääres rõõtsakil oma vankreil ja vest­
sid sõnnikuveost, heinateost, viljakasvust, piimahinnast,
280peekonist ja munadest. Need kõik olid viisakad asjad, ja
Sass kahetses, et ta polnud pikale jutule õigel ajal lühikest
lõppu teinud, sest siis oleks ehk kõik viisakaks jäänudki.
Aga just ebaviisaka lõpu pärast Karla oli üldse naaber-
mehega juttu otsinud, sest milleks viisaka jutuga üleaedse
juurde tükkida, viisakat juttu võib teiste inimestegagi ajada.
Sellepärast siis ei saanud õieti keegi aru ega pannud tähele,
kuidas sõnad muutusid meeste suus kisklikeks ja laused
nöökavaiks, nii et Oru Karlal oli lõpuks täieline õigus Mäe
Sassile ütelda, et temast ei ole õiget peremeest Vargamäele,
sest seal ei maksvat kahe lapsega jännata. Võtku vanast
sauna Andresest eeskuju — Karla toonitas eriti sauna A nd­
rest, nii et igaüks pidi taipama, kuidas vana Vargamäe
Andres elab nüüd saunas.
„ Kas sina oma isast oled eeskuju võtnud?“ küsis
Sass.
„ Ikka rohkem kui sina Andresest,“ vastas Karla.
„ MuI on üks poeg surnuaial, teine ühes kolme tütrega
kodus, mis sa veel tahad?“
„ A ga sul pole õiget pärijat,“ ütles Sass, sest ta teadis,
et see oli Karla valusaim punkt.
„ Mul ei saa ju olla,“ vastas Karla nüüd, „sa vead
omale iga aasta linnast litasid koju, need tapavad mu päri­
jad ära.“
Sassile tuli see vastus nii ootamata, et hulgal ajal ei
osanud ta musta ega valget lausuda, sest tema polnud vaid­
luses leidlik ega sõnakas mees. Pealegi, ta ei saanud põr­
mugi aru, millest Karla räägib. Sellepärast ütles ta vii­
maks:
„ Kallis üleaedne, ei mina saa sust põrmugi aru, mis
tapmisest sa räägid. Minu Tiina on aga nii korralik tüd­
ruk, et annaks jumal sinule ja minule samasugused tütred.“
281Neist sõnust järeldas Karla, et Sass nähtavasti teab Oti
käikudest Oru aita, ja sellepärast tundis ta end veel rohkem
puudutatuna ning ta tsuskas:
„ A idaku jumal sinu tütart, minu tütred on muidugi
korralikud.“
„ Mis jutud need niisukesed on?“ küsis Sass nüüd.
„ Ega me põle kusagil kõrtsis, vaid puhtal laadaplatsil ju­
mala päikese ja tuule käes.“
„Anna jumalale laadalgi rahu,“ ütles Karla.
„ Ega
sa puusärgile naelu sisse tao„ et sa aina jumalat tülitad.“
Need olid Sassile kibedad sõnad, seda kibedamad, et
nad olid teatud määral õigustatud. Sest Sass ei võtnud
jumala nime mitte selleks suhu, et ta nii väga oleks teda
arvestanud, vaid see oli tal ainult tühine harjumus endisest
ajast, kus puusärgitellijad armastasid kuulda, et puusärgi­
tegija tuletaks jumalat meelde, lootes seetõttu odavamat
hinda ja tublimat tööd. Sellepärast siis, kui Sass oli kuul­
nud need kibedad sõnad, ei ütelnud ta enam midagi, hak­
kas ainult hobust korda seadma, et minekut teha.
„ Noh, noh, mis see siis tähendab?“ küsis Oru Karla.
„ Nüüd, kus jutt meil just sobima hakkab, pistad sa pu­
numa.
Kas sa tõttad õige vaatama, kui sügavad augud
minu poisil p... s on või?“
„ Mis mina neist sinu poisi aukudest vaatan, eks sa
ise vaata,“ ütles Sass, ilma et oleks nüüdki mõistnud, mil­
lest Karla räägib.
„Mina olen neid juba küllalt vaadand ja neile piiri­
tust sisse kalland — klaasitäite kaupa, niisukesed on minu
poisi augud.“
Need olid viimsed sõnad, mis Sass laadaplatsil Kar-
lalt kuulis. Koju jõudnud, ta rääkis asjast kohe Maretile,
et kuulda, kas ehk tema teab, mis niisukesed jutud tähen­
282davad. Aga Maret ütles, et tema ei tea sellest midagi, ja
see oli esimest korda, kus ta oma mehele lausa valetas.
Süda valutas endal hirmsasti sees, aga valetas siiski, sest ta
oli seda Indrekule ja Tiinale lubanud. Eriti ei tahtnud ta
Tiinale antud sõna murda, sest Maret teadis, mis Tiina
tema heaks teinud, ja uskus, et Tiina aitab ka tulevikus
Elli järele valvata, kui seda peaks vaja olema.
Pealegi
lohutas Maret end sellega, et ega see vale kuigi kauaks
püsima jää, sest varsti pole ehk Tiinal endalgi mõni teab
kui suurt mõtet oma saladuse varjamiseks.
Sass hakkas kuuldud asjast juttu tegema ka teistega.
Ott teadis lõpuks ütelda, et Oru poiss olla tõepoolest haa­
vadega haige maas.
Kus asi sündinud, tema ei teadvat,
aga vististi soos, kuskil Jõessaare kandis. Nüüd küsiti ka
karjapoisilt ja Indrekult, kas nemad pole midagi kuulnud.
Aga ei, Indrek ei teadnud midagi. Ainult karjapoiss ütles,
et tema kuulnud kord õhtu eel Jõessaare poolt — tema
olnud loomadega Hallikivimäe juures — nagu mingit kar­
jumist või hüüdmist. Seda kuulnud ka Mulla ja pistnud
ajades sinnapoole ning polegi pärast enam karja juurde
tagasi tulnud.
„ Mis hull lugu see siis on juhtund, et temaga kuidagi
otsa peale ei saa?“ rääkis Sass ja murdis oma pead, tehes
asjast juttu siin ja seal. Et teised võisid tema eest midagi
varjata, seda ta uskus, aga et seda tegi ka Maret, see mõte
ei mahtunud talle kuidagi pähe. Maretile endalegi ei mah­
tunud see mõte kuigi kauaks pähe ja sellepärast ütles ta
lõpuks Tiinale ning Indrekule, et tehku nad mistahes, aga
tema peab asjast oma vanamehele rääkima. Nõnda siis
saigi Sass Mareti suu läbi kõik teada, aga temagi saladus-
pitseri all, sest Maret seletas:
283„ Parem on, kui asi niipea Oskari kõrvu ei puudu, sest
muidu ei tea, mis see oma ägeda loomuga teeb.“
Sellega nõustus ka Sass. Aga vanemate kartus oma
poja pärast oli üsna ilmaaegne, sest tema oli asjast omal
viisil teada saanud, pealegi veel mõni päev varem kui isa.
Tema läks ühel õhtul hobust kopli viima ja tegi seal väi­
kese ringi, et vaadata, kas aed igal pool korras.
Kui ta
nõnda jõudis piiriaia äärde, seisis seal teispere Helene,
nagu oleks ta meelega siin oodanud või isegi siia ette joos-
nud, seisis ja ütles Oskarile lahkesti „tere õhtust!'*
Mui­
dugi võttis Oskar tervise sama lahkesti vastu ja jäi pea­
tuma.
„ Miks te enam kunagi pidudel ei käi?“ küsis Helene.
„ V äsind, ei jäksa,“ vastas Oskar.
„ K üll olete teie naljakas,“ naeris tüdruk.
„ Kuis nii naljakas?’*küsis poiss.
„ Teie ja väsind,** vastas tüdruk.
„ Mis siis mina pean
tegema?“
„Kas teie ei ole siis väsind?“
„Ei ole! Ma võiks kas või iga õhtu tantsida, kui aga
oleks, kellega.“
„ Nii et hakkame kohe peale?“ küsis poiss naljatades.
„ Aed on vahel,“ naeris tüdruk vastu ja, arvates, et
sellest sissejuhatuseks aitab, pööras jutu inimesile ning
ütles lõpuks, et Tiina olevat kena tüdruk.
„ Arvate?“ küsis Oskar ootama jäädes, et mis edasi
tuleb, sest ega sellega võinud leppida.
„V äga kena,** kiitis Helene, „aga kas ta ei ole hirmus
kuri?“
„ Miks nii?** küsis Oskar.
„ Ma ei tea muud midagi, kui et ta on koera meie poi­
sile kallale ajand, poiss on nüüd kodus haige maas.
284See torkas Oskarit kõige hellemasse kohta. Ta unus­
tas isegi küsimast, millal, kus või miks see on sündinud,
ütles ainult, et tema tahab seda järele kuulata, ja jättis head
õhtut. Suure ajuga kodu poole minnes oli tal ometi aega
asja üle järele mõtelda ja sellepärast jõudis ta pärale palju
rahulikumalt, nii et oli juba võimalik silmapilku ja paika
valida, kus Tiinaga asjast rääkida. Aga tüdruk mõistis kohe,
et Oskar ei tea asjast kuigi palju ja sellepärast vaikis ta
võimalikult kõik surnuks.
„ Kus see oli?“ küsis Oskar.
„ Jõessaare all,“ vastas tüdruk.
„ Mis te sinna otsisite?
„Ma tulin ju sel õhtul üksi enne koju.“
„ Milleks siis sealtkaudu?“
Jah, see’p see oligi see küsimus, milleks Tiina tuli tol
korral mööda seda taliteed koju? Tüdruk ei teadnud
muud vastata, kui et tal tuli äkki mõte, tuli niisuke taht­
mine. Aga poiss nõudis, miks.
„ Ma kartsin Eedit,“ ütles tüdruk viimaks.
„Ja seal ei kartnud?“
„Ma mõtlesin, et ta seal ei tea mind oodata,“
„Kust te üldse mõttele tulite, et ta teid ootab?“
„ Ma olin teda teise tee ääres piilumas näind, selle­
pärast.“
„ Ja miks te sellest minule ei öelnud?“
„Ei tahtnud, sest ega ma siis veel kartnud, aga sel
päeval tuli mõte ja siis hakkasin kartma ning nõnda läk­
singi sealt, et kui midagi juhtub, siis seal on meie koer ja
ka härra lähemal, kuulevad ehk, kui ma hüüan. Ja Mulla
kuuliski, kui m a hüüdsin.“
„ A ga kust siis poiss teadis sinna tulla, kui ta teise tee
ääres piilus?“ küsis Oskar.
285„ Ma ei tea,“ vastas tüdruk.
„ Tähendab ta ei oodand
seal, ta ehk piilus jõe ääres padrikus ja tuli sealt kohe
mulle järele, nii et ka teisel teel oleks ta mu kätte saand,
ainult seal poleks Mullat olnd, ta poleks mu häält kuulnd.“
Tiina isegi hakkas lõpuks oma valede ja oletuste joru
uskuma, aga Oskar ei uskunud. Ta poleks ehk siiski usku­
nud, kui tüdruk oleks ütelnud, et ta läks vaatama, kui kau­
gele Indrek oma kraaviga on jõudnud. Iseasi, kui tüdruk
oleks lausa välja pahvatanud, et ta läks seda teed Indreku
pärast, jah, siis ehk poiss oleks uskunud. Aga nüüd ta kaht­
lustas tüdrukut isegi teadmata, milles. Ta pidas peaaegu
võimalikuks, et tüdruk läks mööda suurt taliteed ringi teis­
pere poisi kutsel, kuigi ta ei osanud seletada, miks ta seda
pidi tegema.
„TeiI võib õigus olla, aga mina teid täna ei usu,“ ütles
Oskar lõpuks.
„ Mina ei saa üldse aru, mis on teil tegemist
selle poisiga? Mis misjonitööd teie tema kallal teete?
Mille pärast tema teile meeldib?“
„ Ega ta ei meeldi ju,“ vaidles tüdruk vastu.
„ Milleks te siis temaga kogu aeg püüate juttu ajada?“
„ Mul oli tast kahju,“ ütles tüdruk.
„ A ga milleks te talle siis koera kallale ajasite?“ küsis
poiss.
„ Ega ma ajand, koer läks ise, kui poiss mulle teed ei
and ja ma hüüdsin,“ seletas tüdruk.
„Pärast ma küllkee­
lasin Mullat, aga see ei kuuland. Nõnda tuli see kõik.
Mulla süü on see, mina ei saand midagi parata. Poiss jook­
sis karjudes ees, koer järele ja kiskus, mina seisin teel ja
nutsin. Ning siis tulin ma kojuja muud ma ei tea!“
Ühe sõnaga — lugu oli hoopis lihtis ja tühine, keeru­
liseks läks ta ainult sellepärast, et Mulla poissi põrmugi ei
või kannatada, ja kui sai kord kiskumishoosse, siis kiskus
286ühtesoodu edasi, nii et poiss haliseb nüüd maas ja isa valab
piiritust talle haavadesse, et need halvaks ei läheks. Lõpuks
ometi hakkas Oskar kogu kremplist aru saama.
Aga Otil oli asjast hoopis teine taip. Kui tema rääkis
sellest Ellile, lõpetas ta:
„ Vahva tüdruk! Kui see ükskord mehele läheb, võib
ta oma vanamehel kas või soolikad pussiga maha lasta. Ja
sügisel lammaste ning sigade tapmise ajal, siis vanamees
hoiab verepütti ja eit muudkui laseb pussi välkuda.“
„Niisukest naist oleks nii mõnelegi mehele vaja,“ ütles
Elli, kes tundis end puudutatuna, et Ott Tiinast nii suure
hooga rääkis.
„ Minule mitte,“ vastas Ott, „sest kui naine hakkaks
mind nüpeldamagi, siis teeks ma jäädavalt sääred. Mil­
leks kodus kakelda, selleks on kõrtsis ja külavahel ruumi
küll.“
Kõige asjalikumalt mõtles ehk asjast Sass, sest kui ta
oli teda paar päeva endamisi seedinud, siis ütles ta Mare-
tile:
„ T üdrukul oli õnn, et koer appi jõudis, muidu oleks
poiss teise ehk lõpuks ära narrind. Ja mis sa hulluga teed!
Löö maha, ei muud midagi, aga seda ka ei tohi. Või mis
seegi aitab, kui oled narritud. Ja mis lapse sa niisukeselt
saad, seda ka ei tea.“
„ Ega mädandit tea, laps oleks teisel ehk terve,“ arvas
Maret.
Sass ja Maret rääkisid seda kui kaks vanainimest ja
neid polnud kellegi kõrv pealt kuulamas, aga ometi pidi
sellest kuulma ka Indrek, kes kaevas soos kraavi, mille ots
ulatus juba Jõessaare alla. Indrek pidi seda kuulma hoo­
pis teisest suust — vana Oru Pearu enda suust.
Olid parajasti suvelõpu viimsed palavad päevad —
287niinimetatud rukkilõikuse kuumus. Ei olnud pilvelajukest
kogu taevas ega tundnud muud tuuleõhku kui seda leitsa­
kut, mis tõusis maast, kui lahendasid näo sellele. Inimes­
tel voolas töö juures higi ojana. Hobused tõmbusid aiste
vahel vahtu, kui vedu oli pisutki kõvem.
Karjapoiss oli
loomadega hädas, sest need kippusid kaua aja tagant kord
jälle kiini jooksma. Mullikad käisid aina, sabad pooles vin­
nas, ja kuulasid kiilide laulu, et kihutada parajal silmapilgul
tihnikusse.
Koerad käisid end aeg-ajalt sogases kraavi-
vees kastmas.
Varblasedki seisid sirelipõõsastes, tiivad
losakil, nokad laiali, nagu laseksid nad liigset auru välja.
Kõike seda ümbritses õhk, mis virvendas põldude kohal ja
aedade vahel, nagu oleks ta täis kevadist õietolmu.
Ühel sellisel päeval vana Oru Pearu tuligi kepi najal
Jõessaare alla Indreku juurde.
Kui see imestust avaldas,
kuidas ta küll nii kaugele saanud, vastas Pearu mättal istet
võttes:
„ Kuumus on nii suur, et usski tõuseb mättal püsti, eks
ta siis minusugusegi kontsu luid-liikmeid üles sulata.“
Ja
kui Indrek sellepeale kohe midagi ei vastanud, jätkas vana­
mees: „Tulin sind vuatama, Indrek. Kuulen teistelt juba
ammugi, et sina kaevad nüüd Vargamäe soos kruavi, ja
ootan, et tuled viimaks ka mind vana mulda vuatama, aga
sina ei tule. Noh, siis tulin mina. Näe, jalad andsid vii­
masel ajal nagu natuke järele. Mini ütleb, see tulla suurest
palavusest, aga mina arvan, et küll see tuleb sellest, kellest
vanadele niisukesed asjad ikka tulevad. Minu isale tuli ka
nõnda, ning siis tuli varsti surm. Surm on see, kes paneb
vanainimesele uuesti hinge sisse, surm on see, kes teeb meid
jälle nooreks. Surm istub juba ihuliikmeis ja paneb need
väntama.
Aga ega surmgi pole nii kange, et ta suaks
minusuguse mulla Jõessaare, kui mul poleks Karla abiks
288olnd; surm ja poeg Karla kahekesi, need tõid mu siia, et
ma näeks oma ihusilmaga enne surma, kudas sina, Indrek,
nüüd Vargamäe soos kruavi kaevad. Jah, Eessuke ole
meile armuline,“ ohkas Pearu, „aga siinilmas ei lähe ka
midagi sedasi, nagu inimene mõtleb. Viimaks on ometi
sinu isal, sel vanal kangel Mäe Andresel, kes elab nüüd
saunas nagu sinagi, jah, viimaks on ehk temal ometi õigus,
kui ta ütles: inimene mõtleb, jumal juhib. Sest mina mõt­
lesin ikka alati, et sinust, Indrek, suab hobusevaras ...“
„ Kas sa ikka tõesti seda mõtlesid, teispere isa?“ küsis
Indrek.
„Just nii tõesti, kui sina istud praegu minu ees ja ütled
mulle ikka veel teisepere isa,“ kinnitas Pearu oma väriseva
lõuaga ja püüdis oma kustunud silmadega Indrekule tera­
valt otsa vaadata. „ Sa oled ikka mind teisepere isaks nime-
tand ja ei ole mitte teind, nagu teevad teised. Ja siis ma
mõtlesin, et mis mees sinust kua suab, kui sa ei ole nagu
teised. Ei miski mees, vaid hobusevaras. Aga sina ära
pane mulle seda pahaks, sest mina olen vana muld ja mul­
lal pole inimese aru. Sa lõikad teda labidaga, aga ta ei
karju, sa ajad ta hunnikusse, aga ta ei pane vastu, kuid ini­
mene karjub ja paneb vastu. Inimene himustab. Ja mina
himustasin, Indrek, et sinust suaks hobusevaras.“
„ Miks nii?“ küsis Indrek naerdes.
„Sa oled vana Mäe Andrese poeg, sellepärast, sa olid
minu vingamehe poeg Vargamäel. Aga nüüd ma enam
seda ei himusta, sest ma olen ära näind, et inimese himud
on tühjad. Mina himustasin, aga sina tulid Vargamäele ja
hakkasid kruavi kaevama ning, Eessuke õnnistagu sinu
kätetööd, et sinust pole suand hobusevarast. Aga kas siis
mujal kuskil enam kruavitööd ei olnd, et pidid just Varga­
mäele minu ja oma vana isa silma alla tulema? Kas sa ei
19 Tõde ja õigus V.
289mõelnd enne oma südames, mis sina sellega vana Andre­
sele teed, kes elab nagu hunt üksinda saunas? Tema mõt­
les ju sinust kirikuõpetaja suada, kes tuleb Vargamäele
tõde ja õigust kuulutama. Mis ütleb tema vana süda sees,
kui ta näeb, et sina ei ütle mitte jutlust kantslis, vaid Varga­
mäe kruavis?“
„ Teispere isa, sa ju ise ütlesid ennist: inimene mõt­
leb, kuid jumal juhib,“ vastas Indrek.
„ Jah, Indrek,“ lausus Pearu alistunult, „nii see on. Ka
sinu isa mõtlemised ja himustamised on tühjaks suand,
meie mõlemad, need kaks kanget Vargamäe vanameest,
oleme tühja eland ja prosessind, sest meie rehnutipidami-
sed ei ole piisand vägede Jehoova ees. Ja sinugi mõtlemi­
sed ja rehnutipidamised ei ole piisand, Indrek, sest ega sa
muidu poleks tulnd siia Vargamäe soosse õndsa sauna Ma­
dise asemele, ainult et sinul olla külmaga kummist searega
suapad jalas, vana sauna Madis aga Iöristas pastlaid,
needki lapp lapi peal, nagu oleks teine jala alla hakand
ehitama puabelitorni. Jah, ka sina, Indrek, pole suand
seda, mis tahtis su isa või mis tahtsid ise. Nagu minu
kõrvu puutus, sinul, Indrek, läind naistega asjad sassi, nii
et naiste pärast sa siis oledki siin Vargamäe soos.“
„ N õnda see kuulukse olevat,“ lausus Indrek, nagu
oleks jutt kellestki kolmandast.
„ N õnda see kuulukse neh,“ kinnitas Pearu mõttes ja
kratsis kõrvatagust, kuž rippusid harvad hallid karvaude-
med mütsiloti alt, „Naistest see inimese häda ilma tulnd
ja ega ta enne naisi kaogi. Naine on nagu piip või piiritus
mehe suus ja sisikonnas: teeb vaeva, paneb ägisema, aga
lahti temast raipest ei sua. Vahel tuleb patu mõte, et kas
sealilmaski mees eideta lepib. Ja see on muast madalast
nõnda — piip ja piiritus ning naine. Jumal ei anna iga­
290kord mehele täit arugi, aga naisehimu — selle annab ta
ikka, seda andmata ei jäta, nagu tahaks ta öelda: vuata,
inimene, naisehimu on sinu aru. Nõnda mõtlen ma vahel,
kui vuatan endi poissi, Karla poega, nagu ise tead, Indrek.
Mõtlen, et ehk ei sua ükski mees muidu täit aru pähe, kui
peab minema naise juurde, nii et mehe aru oleks nagu naise
käes, ja et kui meie poiss suaks naise juurde, siis ka temal
tuleks täis aru pähe, hakkaks natuke-huaval tulema, kui
järsku ei tule, sest aru ei tule ju ühelgi inimesel järsku.
Mina isegi arvan, et minul on alles nüüd täis mehe aru
peas, aga teisedütlevad, et mul ollapraegu see aru, mis mul
enne oli purjus peaga. Nõnda on inimese ja tema aruga,
nõnda ka meie poisiga, sest ka tema on inimene Issanda
ees, ehk küll jumal pole talle täit aru veel and. Aga ta
võib veel anda, võib anda naiste käe läbi, ainult naised on
temaga kurjad ...“
„ Poiss tikub naistele kallale, sellepärast,“ ütles Indrek
vahele.
„ Poiss tahab naistelt oma aru kätte suada, mis jumal
sinna tema jaoks tallele pand,“ hüüdis Pearu, nagu usuks
ta ise oma sõnu.
„ Kuule, teispere isa,“ rääkis Indrek nüüd lihtsalt ja
südamlikult, „kas ehk sina ütlesid Eedile, et meie Tiina on
ilus tüdruk? *'
Vanamees nagu võpatas, aga vastas siiski kohe:
„ Mitte mina Eedile, vaid Eedi minule. Poiss haliseb
kevadest suati, et teisepere Tiina on ilus tüdruk, Tiina on
ilus tüdruk. Sestsuati kipub ta ka õdedega muadlema, et
kui tarvis on, siis mõistaks ka Tiinaga muadelda, nii et
rammu katsuda. Ja kui minu vanad silmad seda kõike
nägid ja kõrvad kuulsid, siis jäin ma aru pidama ja mõtle­
sin: mis tüdruk see teisepere Tiina õige on? mis lapsi tema
19*
29!on, linna- või mualapsi? miks on ta meie poisi meelest nii
ilus?“
„ Tiina ei ole ju sugugi ilus,“ ütles Indrek.
„Seda olen minagi oma tüdrukutelt kuulnd, et pole
sugugi ilus,“ kinnitas ka Pearu Indreku sõnu, „aga seda
rohkem pani see mind aru pidama ja mõtlema, et miks on
ta siis poisi meelest ilus, kui ta pole ilus?“
„ Poiss on rumal,“ ütles Indrek.
„Hea küll, et poiss on rumal, aga Eliit pole ta ilusaks
pidand, Juulit ja Helenet pole ka pidand, aga Tiinat peab,
ühtegi teist ei pea,“ rääkis Pearu.
„Aga mis rumalus see
siis on, kui ainult Tiina on tema meelest ilus? Sellepärast
olen mina oma vanas peas mõelnd ja arvand, et ehk on
jumal selle tüdruku kätte and meie poisi mehearu, ehk on
meie poisi mehemeel selle tüdruku rindade all rüpes, nõnda
mõtlesin mina. Ja siis ma mõtlesin veel, et poisist endast
pole Vargamäele peremeest ja nõnda polegi Orul õiget pä­
rijat, sest Karla teine poeg on surnuaial ja kolmat pole tal
oma eide ihust enam loota. Nõnda ma siis mõtlesingi, et
mis oleks, kui selle tüdruku rüpes, selle linna pussitaja
rüpes oleks meie poisi õige mehearu, niiöelda mehemeel,
või kui ei ole seda, siis Oru koha pärija, sest poisist endast
ei sua ehk ilmaski õiget peremeest, aga tema pojast suab,
kui see on sigitatud jumalast ära valitsetud naisega, ning
mina hakkasin mõtlema, et see pussitaja Tiina ongi see
jumalast ära valitsetud naine, kes peab suama Oru pere­
mehe emaks, ja temal peavad kõik õigused olema, mis ühel
jumalast äravalitsetud emal olema peavad. Nõnda mõtle­
sin mina, kui ma nägin ja kuulsin, kuidas Tiina läks meie
poisi meelest aina ilusamaks, nii et ta hakkas teda kui mees
himustama. Nõnda see siis sündiski kõik siin Jõessaare all
talitee ääres, nagu sa seda isegi tead, sest sa tulid asjale
292peale ja nägid, kuidas koer lõhkus meie poisi püksa ja reisi.
Aga enne oli tüdruk lõhkund neid pussiga, niisuke on see
naine, kelle rüppe jumal on peitnud meie poisi mehemeele
ja Oru koha pärija. Ja usu või ära usu, Indrek, aga poiss
haliseb ka nüüd hommikust õhtuni, et Tiina on ilus tüdruk,
ja mina arvan, ta ei ole oma verega aru mitte kaotand,
vaid juurde suand. Poiss tundis tüdruku ihu ja tema mehe­
meel hakkas liikuma, nõnda paistab see mulle.
Selle­
pärast tulingi ma nüüd sinu käest küsima ja sinu nõu kuu­
lama, mis peab poisiga tegema, kui tüdruk on pärast pussi-
tamistki tema meelest ilus, ja kas ei suaks kuidagi nõnda,
et see ilus tüdruk hakkaks poisi mehemeele aposliks ning
Oru pärija emaks, nagu jumal seda oma seaduses ära mea-
rand. Nagu kuulukse, tüdruk on sinu juures teenind, nii et
sina tead, kes ja mis ta on, ja sellepärast ma tulingi sinuga
juttu ajama ja aru pidama oma poisi ja ta ilusa tüdruku
pärast.“
„ T ähendab, teispere isa, sina tahaksid Tiinat endi poi­
sile naiseks?“ küsis Indrek.
„ Kas naiseks või muidu nõnda, et näeks, mis jumal
on selle tüdruku rüppe meie poisi heaks tallele pand,“ vas­
tas Pearu.
„ Seda võiks igapidi seada, nii et see oleks õieti
seatud ja ei oleks tüdrukul miskit nurisemist ega reakimist.
Ja poissi ärgu ta enam kartku, sest poiss kardab nüüd teda,
poiss kardab tüdruku kanget vaimu ja verd, sest tüdrukul
on kange vaim ja veri. . . Nõnda mõtlesin mina, kui tulin
sinu juurde, Indrek, kes sa villid nüüd muda Vargamäe
kruavist kaldale, mõtlesin, et sinul on omal naistega linnas
tegu olnd ja et Tiina kuulukse ka linnalapsi olema, selle­
pärast siis ehk tead, kust otsast niisuksega peale hakata, kes
võib pussiga sopsida poissi.“
Aga Indrekki ei teadnud, kust otsast sellise pussikan-
293gelasega peale hakata, kahjuks ei teadnud. Siiski, ta lubas
kuulata, ta lubas isegi tüdrukule südame peale panna. Aga
ta kahtles, kas sest midagi välja tuleb, sest tema polnud
osanud omagi naisega õiget lahendust leida ja ometi oli
seal asi nähtavasti hoopis lihtsam kui siin.
„Naistega peab kunskoppi,“ arvas Pearu, „naistele
meeldib, et oleks kunskoppi, ja kui kord kõik käes, küll
siis juba lepivad.“
„Jah, naistega peab kunskoppi,“kordas Indrek, „nen­
dega peab väga kunskoppi.“
Ning pealegi pidi seda kiiresti toimetama, Pearul pol­
nud aega oodata, sest tema oli vana, tema tahtis oma asjad
ühele poole saada, tema tahtis Orule pärijat.XX.
Indrek kuulas Pearu kosjajuttu, nagu oleks see räägi­
tud purjus peaga ja ainult vembutamiseks. Mitte et Indrek
poleks Pearu tõsidust põrmugi uskunud, vaid ta polnud
kindel, mis just Pearu sõnades on tõsi ja mis niisama viguri-
jutt, nagu ta kogu oma eluea armastanud rääkida. Võib­
olla jäi see, mille pärast Pearu oma pika jutu maha ajas,
sõnades hoopis avaldamata, sest Pearu ehk ei rääkinudki
selleks, et midagi ütelda, vaid et kuulda, mis lausub lõpuks
see, kes tema juttu kuulab. Kosjajutu põhjuseks oli ehk
õieti Indrek ise, sest miks ta küsis Pearult, kas ehk tema
pole poissi tüdruku kallale ajanud, öeldes talle, et Tiina
on ilus tüdruk. Kui ehk Pearu seda tõesti oli teinud, siis
polnud tema kosjajutt muud midagi kui kaitsekõne ise­
endale.
Õhtul Indrek jutustas Pearu külaskäigust isale. Vana
Andres pani seda väga imeks ja ütles:
„Pearu näeb vist kadu. Juba kaks, kolm aastat pole
ta kodumailt kaugemale saand, kolab kargu ja kepiga
ümber, nüüd korraga Jõessaares! Ei see niisama ole, see
peab midagi tähendama. Aga tema kosjajutul võib ehk
295tõsi taga olla. Õigest Oru pärijast räägib ta juba sest ajast
saadik, kus Eediga see õnnetus juhtus. Pearu suurustab ju
alati, et tema nimi jääb Vargamäele, minu oma on aga siit
läind, nagu Hundipalu Tiidul Hundipalultki. Ja imelik see
ongi, et see nõnda on sündind — et meie Tiiduga kaome
ja et Pearu jääb.“ .
„Tema nimi kaob ju ka, kui Eedist pole peremeest,“
ütles Indrek.
„Seda see Pearu kardabki ju,“ rääkis Andres. „ Pearu
näeb, et tema suurustamised kipuvad tühja minema.
Ja
sina ehk mäletad veel, et Pearu tappis millalgi Jõessaare
all meie hea karjakoera ja laskis isegi sulase Matule vastu
silmi, kui see teda taga ajas, et talle kere peale anda?
Vaata, Indrek, just sellesama riistaga, mis tal siis käes oli,
poiss saigi nüüd oma lopsu, nii et mina ütlesin kohe, kui
asjast kuulsin: mis inimene külvab, seda tema ka lõikab.
Jumal on pika meelega, ta andis Pearule palju aastaid
aega, et kas ehk muudab teine oma südamemõtlemisi, aga
ei — Pearu suurustas edasi. Noh, siis jumal tegi nõnda,
et seesama riist, mis tappis enne loomi, läks nüüd juba ini­
mese kallale, läks peremehe enda kallale, nii et kirjasõna
pidi tõeks saama: kes mõõka tõmbab, saab mõõga läbi
otsa. Muidugi, poiss ei saanud küll just otsa, aga ega tast
õiget inimest ikkagi ole, Orule peremeest ammugi mitte.
See panebki nüüd Pearu kibelema, kus ta tunneb, et tun­
nike on tulemas. Karla oli Ämmasool rääkind, et Pearu
tahab Oru anda Joosepi pojale. Kui see tõesti nõnda sün­
niks, siis oleks see asi nagu minu suust kukkund, sest mina
olen alati öelnd, et Vargamäe peaks olema kui mitte just
ühe inimese, siis ühe vere käes, ehk siis kaoksid need iga­
vesed vänklemised ja kohtukäimised. Pealegi oleks siis
nõnda, et Pearul jääks nimi Orule, aga minul veri tervele
296Vargamäele, nii et, mis on siis enam, kas nimi Orul või
veriVargamäel?“
„ A ga poiss võiks ehk terve poja saada,“ arvas Indrek,
„sest ega tema viga ole loodud, vaid pärast saadud.“
„ Kes seda teab, kuidas sellega on,“ ütles isa.
„ Mis
peaasi, kust nad võtavad selle, kes tahaks nende poisiga
last saada? Tiina on ju korralik tüdruk, ega siis tema
ometi seda taha.“
Sellele Indrek ei vastanud. Aga paari päeva pärast,
kui Tiina tuli alla sauna juurde, ütles Indrek temale:
„ Tiina, teispere vana peremees käis minult teie kätt
palumas.“
Tüdruk jäi päranisilmi Indrekule otsa vahtima, nagu
ei saaks ta maast ega taevast aru, nii et see pidi asja lähe­
malt seletama. Nüüd kahvatus tüdruku nägu, huuled hak­
kasid tal värisema ja silmi ilmus meeletu hirm, ning natu­
kese aja pärast ütles ta peaaegu sosinal:
„ H ärra tahab must nõnda lahti saada.*
„ Kuis nii?“ küsis Indrek üllatatult.
„ Mina olen ju
teist lahti. Teie ei ole ju enam minu teenistuses.“
„H ärra ei taha, et ma mõnikord sauna juurde tulen,“
seletas tüdruk, endal peaaegu nutt varaks.
„ O lete teie, Tiina, küll tobu!“ hüüdis Indrek naerdes.
„ A h teie arvate, et mina soovitan teil sellele poisile minna
iseenda pärast? Teate, mis mina teile ütlen: mina ei hak­
kaks teid takistamagi iseenda pärast, kui teie ise tahaksite
minna. Kõik on teie teha. Teie võite ju Oru perenaiseks
saada, kui hästi läheb ...“
„ H ärra, kas te tõesti arvate seda tõsiselt?“ küsis tüd­
ruk, endal ikka alles nutuvõru ümber suu.
..Ei, Tiina, mina ei arva midagi,“ vastas Indrek, „ma
räägin ainult, sest ma lubasin seda vanale Pearule.“
297„ Kui hea te olete, härra!“ ohkas Tiina südamepõh­
jast.
„ Ma ei saa põrmugi aru, milles on siin minu headus,“
ütles Indrek.
„ Miks mitte,“ seletas tüdruk.
„ Mina ise ei taha ju
sellest kuuldagi, millest teie räägite, aga kui te oleks mulle
seda soovitanud, siis oleks ma ehk lõpuks uskuma jäänud,
et nii see peabki olema, sest minul on teie vastu nii suur
usaldus, härra.
Ja nüüd olen ma teile nii tänulik, et te
mulle seda ei soovitanud, mida ma ise sugugi ei taha. Ka
tulevikus, härra, ma palun, ärge soovitage mulle kunagi
seda, mida ma ei taha, sest nõnda võite mu suure õnnetuse
sisse saata.“
„O lge üsna mureta,“ lohutas Indrek tüdrukut, „armu­
asjus ei lähe mina ei teile ega kellelegi teisele nõu andm a.“
„On need siis armuasjad?“ küsisTiina ja vahtis suuril
silmil Indrekule otsa.
„ Aga mis siis?“ küsis Indrek vastu. „ Vana Pearu kin­
nitas, et poiss ise nimetavat teid ilusaks tüdrukuks; teised
vaidlevad temale vastu, aga poiss ei lase ennast eksitada,
tema peab omast kinni. Tiina on tema silmis ilus tüdruk
jamuu tema ees ei loe. Sellepärast vana Pearu arvabki, et
teie olete sellele poisile jumalast määratud. Isegi palavikus
sonides kiitvat ta teid ilusaks tüdrukuks.*'
„ Härra, mul on hirmus häbi,“ ütles Tiina, aga ei pöö­
ranud ise silmi kõrvale, vaid vahtis Indrekule otsa.
„ Miks häbi?“ küsis see.
„ Et see poiss mind ilusaks tüdrukuks nimetab, selle­
pärast,“ seletas Tiina.
„ On siis ilu häbiasi?“ küsis Indrek.
„ Jah, härra, kui seda ainult selle poisi taolised näe­
vad,“ vastas Tiina.
298„ Ma ju ütlesin teile metsas, et mina näen ka,“ rääkis
Indrek.
„ Siis on mul veel rohkem häbi,“ ütles tüdruk ja pöö­
ras nüüd pilgu kõrvale.
„ Ainult mõelda, et see poiss näeb
sedasama, mis teiegi, härra! Aga kraavi juures te seleta­
site seda nii ilusasti — ütlesite: nemad ei näe minu ilu,
nemad ei vaja seda ja sellepärast ei näe. Ja te ütlesite veel,
et teie näete. See oli nii ilus, et nemad ei näe ja teie näete.
Nüüd te juba ütlesite, et ka nemad näevad. Aga mina ei
taha, et nemad näevad. Las see poiss tuli muidu niisama
mulle kallale, aga minu ilu pole tal tarvis näha.“
„ Hea küll,“ naeratas Indrek, „las ta siis tuli muidu
niisama. On teie süda nüüd rahul?“
Aga Tiina süda ei olnud nähtavasti ka sellega rahul,
sest ta ütles:
„ H ärra, te kiusate mind.“
„ Kuis nii, mina kiusan?“ küsisIndrek.
„ Ega te ometi
lõpuks arva, et ma omast peast teile neid asju räägin. Ma
rääkisin isale seda enne kui teile, küsige temalt, kui te
muidu ei usu.“
„Tähendab, siis ka teie vana isa teab juba, et Oru
poiss nimetab mind ilusaks tüdrukuks?“ küsis Tiina.
„ Ei, seda ta ei tea, ta teab ainult, et Pearu käis teil
kosjas,“ seletas Indrek muiates. Aga Tiina võttis need
sõnad sootuks tõsiselt ja ütles rõõmsalt:
„Jumal tänatud, et isa seda ei tea, muidu oleks mul
ka tema ees häbi ja see oleks veel hullem.“
„Miks see siis hullem oleks?“ küsis Indrek.
„Isa on ju nii vana, sellepärast,“ seletas tüdruk. „ Isa
võib varsti surra ja kui mõelda, et ta sureks vale arvami­
sega minust, siis on see nii hirmus.“
Aga Indrek ei saanud kuidagi aru, mis oleks selles
299hirmsat, kui isa sureks teadmisega, et Oru Eedi peab Tiinat
ilusaks tüdrukuks. Sellepärast seletas Tiina edasi:
„Siis ta ei saaks ju enam kunagi teada, et see ei ole
õige ja teie seletasite seda asja kraavil hoopis teisiti.“
.. A ga mina ehk eksisin siis,“ ütles Indrek.
„ H ärra, see ei või olla,“ ütles Tiina nüüd.
„ Teie ei
võinud siis eksida, sest te ütlesite seda nii ilusasti. Nüüd
te eksite, või te ajate minuga kiusujuttu. Te olete päevad
ja ööd otsa üksipäinis ja tüdinete lõpuks sellest ära ning
hakkate minuga kiusujuttu ajama. Sest mina olen siin
tähele pannud, et inimene ei või muidu elada, kui peab
kedagi kiusama, kas või pisinatukenegi, kas või nalja
pärast. Ja et isa on nii vana, siis temaga ei taha te ei nalja
heita ega kiusujuttu ajada, nõnda hakkategi minuga peale.
Tänini te minuga seda ei teind, aga sestsaadik, kus see asi
selle poisiga seal soos juhtus, on kõik teisiti. Peres on ka
kõik minu vastu muutund, nagu oleks neil teada, kuidas ma
seal jooksin, puss peos, ja pärast põõsa taga kükitasin ning
teie mu kleiti otsisite. Ja teate, härra, mis ma unes nägin:
et mina ise olen see kuusk, mille otsa te selle pussi viisite,
et mina laman välja ääres, käsi püsti ja puss peos. Kui ma
üles ärkasin, katsusin teise käega, et kas mul ikka tõesti
pussi peos ei ole, nii selgesti nägin ja tundsin ma seda.“
„ Teil istub see puss nüüd veres,“ ütles Indrek.
„Ma
pean ta lõpuks sealt ülalt maha tooma ja kuhugi mujale
peitma, nii et teie ei teaks, siis jätab ta oma öösise hulku­
mise mööda teie verd.“
„ Palun, härra, ärge tooge teda sealt ülalt maha,“
ütles Tiina, „see oli nii kena vaadata, kuidas teie sinna kõr­
gele ronisite ja ta terapidi seal sisse tagusite, nii et ta oleks
kõvasti sees.“
„ A ga kui ta teid ööseti piinab?“ küsis Indrek.
300„ Ega ta piina, ei, ma näen teda muidu niisama unes,“
seletas Tiina.
Indrek vahtis tüdrukule otsa, nagu mõtleks ta tema
sõnade üle järele või nagu aimaks ta neis mingit salajast
mõtet. Tiinal hakkas pisut nagu piinlik, sellepärast korjas
ta tühjad toidunõud ja tegi minekut. Sellega oleks või­
nudki kogu see Pearu kosjalugu lõppeda. Aga ometi olid
tal palju suuremad ja raskemad tagajärjed kui seda oskas
arvata Pearu ise või mõni teine kogu Vargamäel, kauge­
maist inimesist rääkimata. Kes nende tagajärgede saavu­
tamises peaosa mängis, seda oli tagantjärele väga raske ot­
sustada, üks oli ainult tõenäoline: kui Indrek poleks Pearu
külaskäigust rääkinud ei isale ega ka Tiinale, siis oleks ehk
kõik tulemata jäänud. Aga isegi selles ei võinud päris kin­
del olla, sest juhuslikult oleks Ott võinud teda erutavast
asjast kuulda ka kõrvalt ning siis oleks ikkagi kõik lõppe­
nud niisamuti. Nüüd võttis asjakäik muidugi hoopis lihtsa
ja loomuliku arenemise.
Vanal Andresel oli südame peal, kas Oru pärijaks
saab mõni Karla järeletulija või teine Joosepi poeg, kelle
soontes voolab Andrese enda ja õndsa Krõõda verd, ja
sellepärast jutustas ta Pearu kosjaloost varsti Sassile. Ta
oleks parema meelega sellest rääkinud Maretiga, aga juhus
tahtis, et ta esimesena puutus kokku mitte tütre, vaid väi­
mehega, nii siis kuuliski see, mis vanainimesel ütelda. Sass
ei pannud kogu juttu mikski ja sellepärast unustas ta tema
oma naisele edasi rääkimata, ja kui pärast uuesti meelde
tuli ning rääkima läks, siis oli Maret seda juba Tiinalt kuul­
nud. Sest Tiina ei saanud asja kuidagi enda teada pidada,
vaid pidi seda tingimata ka perenaisele rääkima. See oma­
korda lausus sellest paar tühist sõna Ellile, kes kandis
kuuldu edasi Otile. Nüüd oli punktini jõutud, kus tühjast
301jutust sai varsti põnev eluküsimus. Sest Ott küsis Ellilt
kohe:
„ Mis pärijat see Oru vanamees taga ajab, Orul on ju
pärijad?“
Elli ei teadnud ega osanud asja õieti seletada. Selle­
pärast pöördus Ott otseteed Indreku kui jutu algallika
juurde. Kuid Indrek, püüdes poisist vabaneda ja end mitte
asjasse segada, ütles, et tema pole Oru taadi jutust selget
taipu saanud, mis ta õieti mõtleb või tahab. Ott sellega ei
leppinud, sest kahtlus näris rinnas. Paari päeva pärast tegi
ta vana Andresega juttu ja nüüd sattus ta õigele soonele:
ta kuulis kõik, mis süda soovis, kuulis veel rohkemgi, sest
kui Andres nägi, et Ott on tema jutust huvitatud, siis sele­
tas ta temale asja põhjalikult, alates nii-öelda iidamast ja
aadamast. Nagu iga pika jutuga, aetagu seda kahe või
mitme vahel, samuti sündis ka siin: midagi jäi arusaama­
tuks, pealegi veel mõlemale poolele. Ott ei mõistnud kui­
dagi, miks polnud ta tänini kordagi vana Andresega tõsise­
malt juttu teinud, sest siis oleks ta ehk Oru pärijalugu juba
ammugi kuulnud ning oma asja hoopis teisiti ajanud. Vana
Andres omakorda ei saanud kuidagi aru, mikspoiss temaga
juttu vestma tükib, miks ta aina küsib ja pärib, ise aga seal­
juures vihaseks muutub, nagu räägiks tema, Andres, paha
pärast. Andres ei mõtle ju mingit kurja sellega, et tema
tahaks ka Orule iseoma ja oma esimese naise Krõõda verd.
Mis on Otil või mis on kellelgi sellepärast pahanduda?
Ja ometi süttis Otis Andrese pikka juttu kuulates otse
tuline viha. Tema tundis, et teda on petetud, ninapidi vee­
tud, lihtsalt haneks püütud. Juba algusest saadik! Sest
Oru Karlal endal pidi ometi seisukord selge olema, kui ta
kutsus Otti endale väimeespojaks, nii-öelda koduväiks.
Tähendab asi hoitakse saladuses, et saaks tütred mehele;
302niipea kui see sündinud, siis mine oma Kaiega, kuhu tahad.
Mine kas metsa kuuse või randa teise paadi alla. No
oodaku nad, seda Ott neile ei kingi! Ott pole kellelegi
midagi kinkinud, ei kingi ka neile. Ei kingi Juulilegi! Sest
ka tema peab ometi teadma, mis neil kodus sünnib.
Nõnda mõtles Ott vana Andrese juttu kuulates ja ka
pärast seda. Tema tundis, et temale on ülekohut tehtud, ja
temas põles tasumishimu. Samal ajal hakkas teda erilise
hooga põletama iha Elli vastu, just nagu kütaks ka seda
tasumishimu. Elligi tundis äkki, et Ott hakkab tema vastu
põlema, tundis seda tema juhulisest puutumisest, tundis pil­
gust, häälest, naerust, arvas tundvat isegi liigutusist ja sei-
sanguist. Uuesti muutus põlevaks küsimus, kuidas kokku
saada. Ja Ott ütles, et las tulevad pikad pimedad ööd.
Nõnda muutusid pikad pimedad ööd, mida Elli alati viha­
nud, armastus- ja ihaldusväärseks. Kui nad ometi võima­
likult ruttu saabuksid!
Aga loodus ei hakanud kahe noore põleva südame
pärast hüppeid tegema, tema käis rahulikult oma rada,
nagu oleks tal aega küll. Nõnda saika Ott aega Orul edasi
käia, ning ta tegi seda nüüd peaaegu juba avalikult, hooli­
mata sellest, mis ütles Elli süda sees. Ometi oleks praegu
võimalik olnud end paremini varjata, sest ööd olid juba
pikemaks ja pimedamaks muutunud. Ott elas häid päevi,
elas täie teadmusega, sest need ei pidanud kaua kestma.
Ta sõi käsikaudu pimedas aidas marju, mis Juuli talle aiast
noppinud, ta sõi ka marjapirukaid, mida Juuli talle oma
käega valmistanud, ta maitses esimesi õunugi ning värsket
kärjemett. Siis ütles tüdruk ühel ööl nuttes, et tema kar­
dab enda pärast, tema kardab, et temaga pole asjad enam
õiged. Seda silmapilku oligi poiss pikisilmi oodanud. Ta
ütles:
303„ Noh, mis siis, kui pole õiged, siis on kõverad.“
„ A ga sa ju ütlesid, et sinuga see kunagi ei juhtu, kin­
nitasid seda emalegi,“ rääkis tüdruk.
„ Ma olin nii julge
ja mureta.“
„ See oli siis,“ vastas poiss, „nüüd on teine asi.“
„ Kuis nii teine asi?“ küsis tüdruk.
„ Me pole ju veel
abielus.“
„ Seda muidugi mitte,“ ütles poiss, „aga siis ma ei
teadnud, et sa mind petad, nüüd tean.“
„ Ott, hull!“ hüüdis tüdruk meeletult.
„ Kellega mina
sind petan? Kust sa seda võtad?“
„ Sina vead mind
ninapidi nagu viimast poisi-
klopatsit,“ vastas Ott.
„ Sa oled lihtsalt alatul“ hüüdis tüdruk nüüd.
„ Soo! Või nii!“ hüüdis Ott vastu.
„ Kas sa ei ütleks
mulle, kes on Oru pärija? Kes on omanik?“
„ Omanik on minu isa,“ vastas Juuli.
„ Sa valetad või sa oled põrundpea!“ hüüdis Ott nüüd.
„ A ga mis kõige õigem: sa oled petis. Sa oled mind kogu
aeg petnud. Sa rääkisid majakesest taga väljaotsas, aga
ise teadsid väga hästi, et mingit majakest sinna ehitada ei
saa, sest sinu vanaisa eiluba. Mõistad: vana Pearu eiluba,
sest tema otsib Orule pärijat, tema otsib meie Tiinalt Orule
pärijat, meie Tiina kõhust.“
Need jõhkrad sõnad rabasid tüdrukut kui nuiaga pähe,
esiteks sellepärast, et ta nägi — Ott on tõepoolest kogu
seisukorra jälil, teiseks, et ta kuulis asju, millest tal polnud
veel aimugi. Kogu ta keha hakkas suurest hirmust väri­
sema, poisski oleks võinud tunda, kuidas värises vaese tüd­
ruku keha, aga tema istus praegu eemal, nagu ei kõlbaks
tal enam seda ihu puutuda, mis varjab tema enda sigitatud
uut elu.
304„ Issand, halasta! ma ei saa sinu sõnadest midagi aru,“
lausus Juuli viimaks.
„Mis on siin teie Tiinaga tegemist?“
„ Muidugi, kust sina seda tead!“ venitas poiss pilka­
valt.
„ Sina pole ju kunagi seda kuulnud, et teie poiss Tii­
nale soos kallale tikkunud ja teda vägistada tahtnud.“
„ Seda küll, aga ...“
„ Aga mis siis veel?!“ hüüdis Ott vihaselt.
„Misme
jaburdame siin! Kui poiss oleks saand Tiina kätte, siis
oleks Tiinal võind sündida poeg, ning kui sel oleks olnd
rohkem aru kui isal, siis oleks sellest saand Oru peremees
ja Tiinast Oru peremehe ema, see on kõik, ning sinul ja
ühes sinuga ka minul oleks olnd ainuke tee: võta oma kott
ja kepp ning mine Vargamäelt alla. Muidugi, lollus on sel­
lest sulle rääkida, sest sina ise tead seda kõike paremini.“
„ Usu, kallis Ott, ma kuulen seda praegu esimest
korda,* kinnitas Juuli ja kobas kätega poisi järele, kes
istus sängijalutsis. Aga see ei tahtnud praegu, et tüdruk
teda puutuks, ta tõrjus kärsitult kobavad käed tagasi,
öeldes:
„Anna mulle rahu, ära kisu mind!“
Juuli hakkas pimedas aidas suure häälega nutma, nii
et seda oleks võinud igaüks kuulda, kes oleks korrakski
seisatanud aidaukse taga või seina ääres.
Ott ei teinud
tüdruku vaigistamiseks midagi, nagu ei puutukski see
temasse.
„ Nüüd on su süda muidugi täis, et ma lapse saan,“
nuuksus Juuli lõpuks.
„ Ei, mul on isegi hea meel, et see nõnda on,“ vastas
Ott.
„ N üüd on vorst vorsti vastu,“
„ Issand jumal!“ hüüdis tüdruk ja ajas end padjalt
üles.
„ Ma pole sulle ju midagi teind, olen sind ainult
armastand.“
20 Tõde ja õigus V.
305„Armastand ja petnud, nagu ikka,“ ütles Ott.
„Ott, kallis, ma ei ole sind petnud,“ rääkis tüdruk
paluvalt.
„ Seda räägi mõnele lollimale,“ vastas poiss.
„ Et sina
või sinu ema Oru pärimisasjust midagi poleks teadnud, kui
iga teine inimene sellest võib nagu lõoke laulda, seda ei
suuda mind keegi uskuma panna.
„Armas poiss, see asi on teisiti, kui sina arvad,“ sele­
tas Juuli.
„ Vanaisa on ju küll ammugi Oru õigest pärijast
rääkind, aga meie pole seda keegi tõsiselt võtnud. Koht
on testamendi järele minu isa oma ja meie arvasime kõik,
et nõnda see jääbki, sest rääkigu vanaisa, mis ta räägib, ega
ta testamenti ometi muutma hakka.“
„ Vanaisa on meie Tiinal kosjas käind, tahab teda
Eedile naiseks,“ ütles Ott.
„ Siis hakkab ta küll varsti surema või läheb lolliks!“
hüüdis Juuli.
„ A ga mina kuulen seda esimest korda.“
„ Meil räägitakse sellest juba ammugi,“ ütles poiss.
„Ja miks sa siis minu eest seda varjasid?“ küsis
tüdruk.
„ Kas sa minule ütlesid, et vanaisa räägib õigest Oru
pärijast?“ küsis poiss vastu.
„ Kas ütles seda sinu ema
või sinu isa? See pakkus mulle poolt Oru kohta ja mina
loll hakkasin õnge.“
„ Jumal, jumal, kuidas sa küll räägid!“ hüüdis Juuli ja
hakkas uue hooga nutma.
„ Nagu poleks mina sulle mitte
kui midagi!“
„ Jäta ükskord oma karjumine,“ sõitles poiss kärsitult.
„ Iseenesestki mõista, et ma poole Oru pärast siia aita po­
leks tükkind, seda tegin ma muidugi sinu pärast, aga kui
mulle poolt kohta poleks ette valetatud, siis võib-olla po­
leks ma kunagi tulnd ja sul poleks olnd tarvis nüüd nutta.
306Üks asi on, kas lähed palja tüdruku pärast, ning hoopis
teine asi, kas sel tüdrukul on midagi. Ja teie kõik valeta­
site mulle kogu aeg, et sul on osa Oru kohast, aga sul pole
temast mingit osa.“
„ Eks sa siis ometi kuula, mis ma sulle räägin,“ seletas
tüdruk, „vanaisa ei muuda kunagi testamenti, tema lärmab
muidu niisama ja nõnda on mul osa Oru kohast.“
„Nüüd ma sind enam ei usu,“ vastas poiss.
„ Sa oled
mind kogu aeg ninapidi vedand ja tahad edasi vedada.
Minule kas antakse kindlustus, mis mul loota, või ma tean,
mis mul teha.“
„ Mis kindlustust sa siis tahad?“ küsis Juuli peaaegu as­
jalikult, sest ta jõudis otsusele, et poisi tundmusi pole või­
malik millegagi mõjustada.
„Tahan kindlustust, et kui mina siia jään, kas me siis
saame oma maja, kopli ja karjamaa taha väljaotsa,“ vas­
tas poiss.
„Tahan kindlustust selles, mis mulle algusest
peale lubatud.“
„ Ja kui ma seda kindlustust sulle ei saa, mis siis?“ kü­
sis Juuli.
„ Eks siis näe, mis siis,“ vastas poiss peaaegu ükskõik­
selt. Tema toon ärritas tüdrukut palju enam kui tema
jõhkrad sõnad. Poisi jõhkrusest tüdruk sai aru, sest see
tuli vihast, mis teatud määral põhjendatud, aga tema üks­
kõiksusel polnud vabandust, vähemalt tüdruku arvates
mitte. Sellepärast ütles ta:
„ Tead, mis mõttele mina tulen, kui ma sind kuulan:
sina tegid meelega nõnda, et ma lapse saan. Sa tegid seda
selleks, et poolt kohta välja pressida!“
Juuli oli seda selleks rääkinud, et poissi valusalt rii­
vata, aga tema katse nurjus täiesti, sest poiss vastas ilma
pikemata:
20
307„Eksid, kallis,“ — ta lausus viimase sõna nõnda, et see
võis ükskõik mis tähendada, mitte aga seda, mis ta tõeli­
kult tähendas — , „ mind ei huvita enam ei see pool kohta
ega sinu lapski.“
„ Valetad!“ hüüdis tüdruk vihaselt.
„Mis sa must siis
tahtsid? Muidu ei võind plehku pista? Mis ma sulle
kurja olen teind?“
„ Miks sa petsid mind? Miks sa meelitasid mind va­
randusega? Teised võisid seda teha, aga miks tegid sina?
Oli see ka sinu kiidetud armastus?“
„ Kas ma alguses ka sind varandusega meelitasin?“
küsis tüdruk.
„ Ei, aga siis tegi seda isa,“ Vastas poiss.
„ A ga minul polnud sellest vähematki aimu!“ hüüdis
Juuli.
„See on meeste mood, et nad mõtlevad varandu­
sest, kui räägivad armastusest. Isa lubas sulle pool kohta
ja sina tulid aidaukse taha mulle armastusest rääkima, aga
nüüd kukud äkki mind süüdistama.“
„Ei, Juuli, poole koha pärast tulin ma küll Orule, mitte
aga Oru aidaukse taha. Orule tulin selleks, et näha, mis
tüdrukud need on, kes saavad kaasavaraks pool kohta. Ja
kui sind nägin, siis tulin juba aidaukse taha, ilma et oleks
põrmugi mõelnud poolele kohale.“
„ A ga miks sa siis plehku tahtsid pista, kui ema peale
tuli? “ küsis tüdruk.
„ See on hoopis teine asi, sest emad mõtlevad, et kui
käid kellegi aidaukse taga, siis pead selle ka kohe tanu
alla panema.“
„ Ei, vaid kui käid kellegi juures aidas, siis,“ ütles
tüdruk.
„O lgu või nõnda,“ nõustus poiss, „aga see ongi see
kõige raskem, seda ei taha igakord poole kohagi eest teha,
308veel vähem ilma millegita. Ma ju ajasin küll tol korral
vastu, ütlesin, et minust meest ei ole, aga teie käisite siis
hirmsasti peale, nii et ma isegi lõpuks hakkasin uskuma,
nagu oleks mina see õige, kes sinuga abiellub. Ja olekski
seda teind, kui mitte poleks teada saand, et niihästi sina
kui ka sinu ema mind petsite.“
„ Meie ei petnud sind sel korral,“ vaidles tüdruk vastu,
„ sest meie ei teadnud siis, et vanaisa mõtleb testamenti
muuta.“
„ A ga pärastpoole, kogu see aeg, kas sa ka siis ei tead­
nud, mis vanaisa tegi?“
„ A h, Ott, kallis!“ hüüdis Juuli.
„ Siis ma kartsin sind
kaotada! Ma ootasin ja lootsin, et vanaisa sureb enne
ära, kui ta jõuab midagi teha. Jah, tee mis tahes, aga
oma armastuse pärast ootasin ma vanaisa surma, ootan
seda ikkagi veel, ning ma mõtlesin, et küllap laheneb kõik
enne õnnelikult, kui sina sellest teada saad. Nõnda oli
see. Ja praegugi veel usun ma, et sinu kartus on üsna as­
jata ...“
„ Mina ei karda midagi,“ ütles poiss vahele.
„ Kallis Ott, ära räägi nõnda,“ palus Juuli.
„Ei aita midagi,“ ütles poiss, „pettus jääb pettuseks ja
minule teeb see asja vastikuks. Mis elu sellest saab, kui
alguski on pettusest. See pole miski elu.“
„Sa ju ise petsid ka: ei tulnud ju alguses minu, vaid
koha pärast,“ ütles tüdruk.
„ Õige,“ oli poiss nõus, „sellepärast ma ütlengi, et mis
elu sellest saab. Peab katsuma nõnda, et algusest saadik
oleks ilma pettuseta.“
„ Sinusugune ei oskagi ilma pettuseta,“ ütles Juuli nüüd.
„ Ära karda! hüüdis poiss.
„ Eliit pole ma milleski
petnud, aga ...“
309„ A ga küll sa juba tedagi petad!“ hüüdis tüdruk va­
hele.
„Elli, tähendab, ongi see põhjus, miks sa nii väga
pettusest räägid. Nojah, teda pole sa vist veel kätte
saand ...“
„ Kust sina seda tead?“ küsis poiss, nagu oleks Elli
tõesti juba tema oma.
„ Siis sa ei istuks siin,“ vastas tüdruk.
„ A lguses olid
sa nagu mesilane meie aidaukse taga, nagu roju kass, kes
jääb jalgu. Nõndasama oleks ka seal, kui midagi juba
oleks.“
„ Noh, kui seda veel ei ole, siis võib tulla,“ ütles Ott.
„ Mina muretsen selle eest, et midagi ei tule,“ ütles
Juuli peaaegu ähvardavalt.
„ Sina ei tee mitte midagi,“ ütles Ott.
„ Sest mida roh­
kem üks tüdruk poissi kirub ja tõrvab, seda paremaks
teine teda peab — jookseb ise talle sülle.“
„ Seda saame näha,“ ütles Juuli.
„ Eks saame pealegi,“ vastas Ott ja tõusis, et minna.
Aga nüüd kargas tüdruk asemelt ja jooksis pimesi ukse
juurde, et poisi minekut takistada.
„ Sa ei tohi veel minna!“ kähises ta, nagu oleks selles
lämmastav viha või arutu meeleheide.
„Nõndaeitohisa
minna! Kui sa mu ilma naeruks maha jätad, siis ma ta­
pan enda ja su lapse!“
„ Sa lähed napakaks,“ ütles poiss pisut põlglikult. „ Ma
ju ütlesin, et muretse kindlustus, kuidas jääb majaga taga
väljaotsas, mis mulle lubatud. Kui sa mind mõtled enese­
tapmisega hirmutada, siis on see asjata ...“
„ Noh, siis tapan ma sinu, kui minu surm on sulle üks­
kõik!“ hüüdis Juuli.
„ Tapa jumala rahus, kui sa saad,“ vastas poiss. „ Mina
ei nõua sinult muud, kui et sa oma pettuse heaks teeks,
310kui sa selle asemel aga tapma kukud, noh, siis las käia. Ja
nüüd mine eest, ma tahan välja minna.“
„ Ei lähe, enne pead lubama, et tagasi tuled.“
„ Ma ju ütlesin, et muretse kindlustus.“
Nende sõnadega võttis Ott Juulist külmalt ja ükskõik­
selt kinni ning pööras ta ukse juurest kõrvale, tema vastu­
panust hoolimata. Ott hakkas ust avama.
„Kui sina mu nüüd maha jätad ...“ kähises tüdruku
hääl pimedusest.
Aga poiss ei kuulanud lause lõppu, kiskus ukse mürinal
lahti ja kargas välja. Keegi jooksis suure rutuga aida
taha. Ott pistis jooksjale kui nooljärele ja tabas ta, kui ta
tahtis üle aia karata. Tabatu osutus Eediks.
„ A h see oled sina, see tüdrukute vägistaja!“ hüüdis
Ott ja raputas poissi, nii et tal pea kolksatas vastu aida-
seina, sest äkki tõusis tal poisi vastu tuline viha, kui talle
meenus, mis ta millalgi Tiinale rääkinud, see Ellile ning
Elli temale, Otile. Sest ajast saadik polegi tal enam õiget
elu Vargamäel olnud, ja seda kõik ainult selle poisi piilu­
mise ja keelekandmise pärast.
„ Nuhk niisuke!“ hüüdis
Ott, viskas poisi nagu takutordi vastu aeda ja läks minema,
süda täis nagu õiglast viha.
311XXI.
Kogu Orut oleks nagu tabanud meeleraskuse, tusasuse
ja nukruse laine. Igaüks nohiseb ja mühiseb omaette, nagu
peaksid kõik teineteise vastu mingit kurja salanõu. Juuli
käib nutetud silmadega ja teda näeb teiste seas ainult ühis­
tel töötundidel, muidu istub ta aidas, uks irvakil, nagu toi­
metaks ta siin mingit „kunskopi“ asja.
Aga ei, Juuli ei toimeta midagi, enamasti istub ta
muidu niisama, käed rüpes, noor keha nagu lõdvalt ja
jõuetult kõverasse ja kössi vajunud, silmad pisarais või
kuiv ja tuim ainitine pilk tühjuses, nagu tahaks ta sealt mi­
dagi leida. Ja kui ta küllalt ühte punkti nõnda uurinud,
pöördub silm teise paika ja vahib sinna endise mõttetusega.
Nõnda on nüüd tema elu. Aga mõtetega ei oska ta
endale õieti aru anda, mis see õieti on ja mis nüüd tuleb.
Möödunudki päevad tunduvad rohkem unenäona kui tõsi­
eluna. Oli kevad, olid puhkevad pungad, olid õied, oli
lindude laul, olid pikad valged ööd, oli rõõm, oli õnn,
katsu või käega, oli armastus, ja nüüd pole enam midagi.
Jah, seni kui oli armastus, oli kõik, aga kui läks tema,
läks ka muu. On veel ainult mure südames, valu rinnas
ja pisarad silmis, mis otsivad nutunurka. Pirised veel nagu
312kärbes ämblikuvõrgus. Jooksed ema juurde, isa vanaisa
juurde ja kõik räägivad, seletavad, arutavad, vaidlevad,
paluvad, kuni kõik oleksid nagu üksteise peale pahased.
Sest vana Pearu istub oma toas ja peab „rehnutti“, ta
peab kõvasti rehnutti ja annab endale aru kogu oma maja­
pidamisest siin Vargamäel. Tema ei taha ohje võõraste
kätte visata, nagu tegi seda Mäe Andres, see löödud mees,
—
Pearu arvab, et löödud. Sellepärast ei võigi ta Karla
sõnu tähele panna, ei või hoolida tema naise nutust, sest
naised on Vargamäel ikka nutnud; nuttis tema eit omal
ajal, nuttis Mäe Mari, nuttis isegi õnnis Krõõt, see kuldne
hing, nagu Pearu arvab. Vargamäe ongi ehk jumalast sel­
leks loodud, et lapsed siin naeraksid, naised nutaksid ja
mehed peaksid kõvasti „rehnutti“.
„ Mis nüüd saab?“ küsib Juuli mitmendat-setmendat
korda emalt nelja silma all. Aga see ei tea, mis nüüd saab,
sellepärast vastab ta:
„ Armas laps, ära ole nii hädaline, peab kannatama.“
„Ma ei taha enam kannatada, ma ei suuda!“ vastab
Juuli.
„ Peab, armas laps,“ vastab ema, „naine peab maast-
madalast kannatama õppima.“
„ Ja mees?“ küsib Juuli.
„Temal on ainult lõbu?“
„ Sa näed, mu kallis, jumal on selle nõnda seadnud, siis
peab ta õige olema.“
„ Ema, kui sa teaksid, misuke viha mul vahel tõuseb,
misuke hirmus viha.“
„ Lapsuke, ära räägi nõnda,“ sõitleb ema, „sa oled ehk
tõesti niisukeses seisukorras ja siis pole vihastamine hea:
laps tuleb ka vihane, vesiste silmadega ja vihane.“
„Tulgu või veriste silmadega!“ hüüab Juuli.
„Või
arvad, ema, et mina hakkan seda värdjat ilmale kandma?“
313„Armuline taevas!“ hüüab ema vastu.
„ Mis peab
sinust nõnda saama! Mis saab meist kõigist nõnda!“
„ Mul on ükskõik, mis minust saab,“ vastab Juuli. „ A ga
kui ma mõtlen, kuis ta viimati oli, mis ta rääkis ja tegi, siis
tulen ma ikka rohkem otsusele, et see on meelega, see on
kiuste, see on kellegi teise nõuande järele kiuste. Sest tema
ise ei võinud seda tahta ega teha, tema mitte. See on kade­
dusest, hirmsast kadedusest, ei muud midagi.“
„ Armas laps, oma hädas hakkad sa tonta nägema
päise päeva ajal,“ katsub ema tütart rahustada.
„ Ema, need ei ole tondid,“ vaidleb Juuli vastu.
„ Sest
miks siis nõnda, et esteks pole midagi ja alles pärast? Miks
ma kohe nõnda eijäänd?“
„ T ütreke, see on jumala käes,“ seletas ema.
„ Sa näed
mind ja oma isa, me oleme ju kõik need aastad eland, aga
lapsed ei tulnd iga aasta.
Miks? Keegi ei tea.
Vahel
tahtsime, et tuleks, aga ei tulnd, sest see asi polnd meie,
vaid oli jumala käes.
Aga nüüd andis Juuli vastuse, mis pani ema kogu
kehast võpatama, sest ta ütles:
„Ema, sa oled juba vana inimene, aga oled ometi
rumal. Sa räägid jumalast, aga see jumal on mees. Mees
ainuüksi on see, kelle käes on meie lapsed. Ott seletas
mulle kõik ilusasti ära, kui oli veel armastus, ja sellepärast
ma teangi, et see, mis minuga, on meelega, on lihtsalt
kiuste.“
Ema hakkas nutma.
„ Mis armastus see veel on, kui niisukesist asjust räägi­
takse, ohkas ta.
„ Siis pole ju ime, kui kõik lörri läheb.
Kui mina noor olin, siis oli see teisiti.
„ Siis olid ainult mehed targad,“ ütles Juuli.
314„ Kuhu me oma tarkusega jõuame,“ vastas ema. „Õnne­
tuks saame, ei muud midagi.“
„ Kui ma oleks rumalam, arvad sa, et siis Ott poleks
mind siiapaika jätnud?“ küsis Juuli.
„Seda ma ei tea,“ vastas ema, „aga sinul endal oleks
ehk kergem olnd, kui nüüd oma suure tarkusega, et see on
meelega, et see on kiuste. On ju üsna ükskõik, kas mee­
lega, kiuste, kogemata või teadmata, peaasi, et sa suudak­
sid oma risti kanda, et sul jätkuks jõudu, sest muidu sa
lähed hukka.“
„ Mis mul veel minna on,“ ütles Juuli lootusetult. „ Minu
elu on niikuinii läbi.“
„ Rumal laps,“ sõitles teda ema.
„On enne sind nõnda
elatud ja elatakse ka peale sind. Sa tead ometi, et tädigagi
juhtus nõnda, nagu sinuga praegu, aga, näe, elab teine ilu­
sasti edasi, sai mehelegi pärast. Ja ega seda veel tea, vana ­
isa süda annab ehk lõpuks järele ja siis on kõik hea, sa
saad oma m aja ja maalapikese taha väljaotsa ning Ott
tuleb tagasi.“
„Ja sina arvad, ema, et ma nüüd veel nii väga seda
Otti ootan,“ rääkis Juuli.
„ Mis elu see oleks temaga peale
seda kõike. Mul läheb kõik vastikuks.“
„ Juulikene, kallis,“ lohutas ema.
„ See on sellepärast,
et oled alles nii noor. Ja poisiga on ka sellepärast, et tema
on samuti noor.
Kui te vanemaks saate, küllap te siis
eluga lepite. Sa ära vihasta nii väga Oti peale, sest mees
on nagu laps, kel silmad kirges peas, kui näeb uut mängu­
kanni, aga kui saab kätte, siis kas purustab ta ära või vis­
kab muidu minema. Sina oled nüüd niisuke mängukann.
Aga sa ei oleks pidand ennast temale kätte andma, nii et
ta oleks võind sinuga mängida, sest mängust saab mehel
varsti himu otsa ning siis läheb ta teist mängukanni otsima.
315Sa ei oleks pidand aidaust avama, sest ega ta väevõimuga
ikka sisse poleks murdnud.“
„ Ema, ega mina polekski teda sisse lasknud,“ seletas
Juuli, „aga Helene käis mulle kangesti peale, et lase ta
pealegi sisse, me oleme ju kahekesi, mis ta meile ikka saab
teha. Nõnda see siis tuligi, sest ma kuulasin lõpuks He­
lene nõu.“
„ Noh, ja nüüd kuula minu nõu,“ rääkis ema: „kannata
ilusasti ära, ootame ja vaatame, mis sest tuleb, küll jumal
pöörab veel kõik heaks.“
Aga Juuli oli oma mõtete ja tundmustega ummikusse
sattunud, kust polnud tema enda arvates väljapääsu.
Nõnda siis kestis Orul endine rõhutud meeleolu edasi,
sest Juuli nakatas ka kõiki teisi. Ainult Helenesse ta ei
suutnud mõjuda. Helene oli kogu Vargamäel ainuke, kel
kippusid laulud peale, Helene ja vana sauna Andres, sest
ka sellel laulis süda sees, kuigi ta kurk enam ei kumisenud.
Nõnda ei kuulnud keegi vana Andrese laulu, mis helises
tema südames, ja sellepärast võis ta leelutada kas või päe­
vad otsa uutest ja parematest päevadest Vargamäel, mil
siin valitseb juba üks veri — Andrese enda ja tema esi­
mese naise Krõõda veri. Kuid Helene, kel ei laulnud mitte
ainult süda sees, vaid ka suu peas, nii et kõik võisid seda
kuulda, sai emalt sagedasti tõrelda.
„ Mis sa, pime, karjud järjesti,“ ütles see, „ eks sa näe,
mis Juuliga on. Sa nagu aina rõõmustad tema häda üle.“
„Ei, ema,“ vastas Helene, „aga milleks ma tema häda
pärast peaksin norutama, küll minul tulevad omad hädad,
eks ma siisjõua nina maaterale lasta. Ja kas ma küll Juu­
lit ei hoiatand! Kas ma ei öelnd talle, et see poiss on petis,
ta ainult mängib, ära võta teda tõsiselt, aga Juuli ei kuu-
land, võttis ikka tõsiselt, noh, nüüd on käes, ongi tõsiselt.
316Ott pole ju üldse niisuke, et võtaks midagi tõsiselt, aga Mäe
Oskar ...“
„ A h see ajabki sulle nii need laulud peale?“ küsis ema
vahele.
„ Ei, ema, ma laulan muidu,“ vastas tüdruk.
„ Sa laulad selleks, et Oskar kuuleks,“ ütles ema.
„ Kuulgu, kui tahab,“ naeris tüdruk.
„ Tead, lapsuke, mis nõu mina sulle annan: mida rutem
sa selle Oskari oma peast välja viskad, seda parem on see
sulle. Sellest ei või midagi head tulla,“ rääkis ema tõsiselt.
„ Ema, sina ära õpeta mind, ma tean isegi, mis ma
teen,“ ütles Helene.
„ Sa ei tea midagi,“ vaidles ema vastu.
„ Juulile oled
sa nõu and, et lasku Ott sisse, lasku aita, noh, seal see sinu
nõuanne nüüd on.“
„ A ga kas ma ei kinnitand Juulile, et pea meeles —
ainult nalja pärast, ainult, et näha, misuke ta tõepoolest on,
aga Juuli läks kohe tõsiseks, nõnda tuli see,“ seletas Helene.
„ Sinul on siisOskariga nalja pärast?'* küsis ema. „ Aga
sa ometi tead, et tema on Tiina sabas.“
„ Ema, sa ei saa millestki aru!** hüüdis Helene nüüd.
„Ega siisOskar enam Tiina sabas ole.**
„ Kust sina seda tead?** küsis ema.
„ Mis seal teada,“ vastas Helene.
„ Arvad siis sina, et
Oskari-sugune poiss hakkaks veel tüdruku sabas sörkima,
kellega niisukesed asjad sünnivad, nagu Tiinaga soos?**
„ A h siis sellepärast laulad sa!“ imestus ema.
„ Poiss
tuli üleni veriselt koju ja sina laulad. Vaata, et sul selle
lauluga pill pika ilu järele ei tule.**
„Ei tule midagi, ema,** kinnitas Helene, „mina ei võta
kohe nii tõsiselt nagu Juuli. Ja kui ei võta tõsiselt, siis ei
tule miskit pilli.“
317Helene oli endas nii kindel, et vaevalt sai ema selja
pööranud, kohe oleks võinud ta edasi lõõritada, sest tal oli
millegipärast nii suur rõõm, et võimatu oli seda ainult ise­
endale pidada. Tema rõõm oli seda kestvam, et ta põhi­
nes peaaegu ainult tema oma noorusel ja selle illusioonidel.
Ning et need viimased nii ruttu ei kaoks, selle eest oli jumal
muretsenud. Enne ei võidud ühes Vargamäe talus nii-öelda
kõrtki liigutada, kui et teises poleks see varsti olnud teada
ja et seda poleks edasi-tagasi arutatud ja seletatud. Aga
nüüd võismööduda mõnikord nädalaid, ilma et üksnaaber­
rahvas oleks teisest midagi lähemalt kuulnud. Sest nüüd
käisid kõik teated Hundipalu, Ämmasoo, Vihukse, Võlla,
Kassiaru, vallamaja, kiriku või meierei kaudu, aga enne oli
vahejaamaks, kui mitte muu, siis vähemalt Vargamäe oma
saun. Seal saunas elas vanamees ja temal oli eit, kes hoo­
litses selle eest, et kahe talu vahel ei katkeks viimsed side­
med. T a käis ühel pool, ja mis ta sõna kuulis ning nägi,
viis ta teisele poole, kust tõi vastutasuks seda, mis ta kuulis
ja nägi seal. Kuigi vanamees teda selle eest mõnikord rih­
maga nüpeldas, ometi ei loobunud ta oma pühast kohusest,
mis jumal talle peale pannud, ja nõnda elasid vargamäela-
sed küll halvas läbisaamises, aga heas arusaamises, sest üks
tundis ühte ja teine teist. Aga nüüd elab saunas vana And­
res ja temal pole eite, kes hakkaks jumala käskjalaks.
Andres ei tea sellest suurt midagi, mis sünnib tema oma
peres, veel vähem on tal aimu Oru askeldusist ja „rehnuti-
pidamisist“ .
Eriti on see nõnda sest ajast saadik, kus ka
Indrek asus sauna vana Andrese seltsi. Nad elavad nagu
kaks mullamutti, ükski ei kuule neist midagi. Pole ka seda
teada, kas nad kahekesi juttu ajavad, või kui nad seda tee­
vad, millest nad siis räägivad.
Nõnda on nüüd Vargamäel ja sellepärast võib Oru He-
318Iene kaua, kaua rõõmsalt lõõritada, ilma et ta õieti teada
saaks, kas Mäe Oskaril tema rõõmu tarvis kõrvu on, või
on ta hoopis kurdiks jäänud. Enne kuulis Otiltki midagi,
aga nüüd ei näita ka see enam oma nägu. Samuti ei puutu
Eedi Tiinaga enam kunagi kokku, kuigi piilub veel tema
järele, sest Tiina kas ei lähe üksinda kuhugi, või kuigi läheb,
siis võtab koera kaasa, kes tunneb Eedi haisu poole versta
peale ning pistab kohe lõugama, hambad irevil suus. Selle­
pärast võiks isegi irevil hammastega koer kogu Vargamäe
vahekorra võrdkujuks olla neile, kes ei tunne asjaolu lähe­
malt; kes ei tea, miks vana sauna Andres helistab laule
südames ja Oru Helene huulil, miks vana Pearu vaevab
oma pead raskete mõtetega ja miks Eedi piilub puude ja
põõsaste, kivide ja aedade varjul. Ja vähe on neid, kes
seda õieti teavad. Uks teab ühe natukese, teine teise natu­
kese, täit teadmist pole kellelgi.
Ja inimestega on selline imelik lugu: kes ei tea, see
vaevleb, et saaks teada, ja kes juba teab, see valutab sü­
dant, et ta teab. Mäe Oskar teadis, aga ta kahtles, kas ta
teab õieti, ning see on see kõige suurem vaev. Ta teadis,
et Tiinaga oli soos midagi juhtunud, aga mis või kuidas
just, see jäi ebamääraseks, nagu oleks kõige üle tõmmatud
mingisugune saladuslik linik. Alguses ta peaaegu uskus,
mis tüdruk ise rääkinud, aga siis läks kõik segi, sest Elli oli
pillanud mõned imelikud sõnad. Elli tegi aga seda selle­
pärast, et temas tekkis äkki kahtlus ema ja Tiina vahe­
korra suhtes: Elli hakkas arvama, et Tiina on emale abiks
tema järele valvamises. Seda Elli ei tahtnud Tiinale kin­
kida ja sellepärast pillas ta mõned sõnad verest ning pus­
sist. Ja kui Oskar lähemat seletust nõudis, ütles õde:
„ Mis sa sellest minult küsid, küsi Tiinalt eneselt, tem a
peab seda paremini teadma.'*
319Nõnda läkski Oskar Tiinalt küsima. Aga see ütles, et
tema kuuleb sellest esimest korda ja et tema ei tea asjast
midagi rohkem, kui mis ta juba rääkinud. Nõnda käis
Oskar nagu Pontsiuse juurest Pilatuse juurde. Aga Elli oli
oma asjas kindel ja ütles:
„ Tiina valetab. Tiina varjab sinu eest ja petab sind.
Tal on häbi öelda, mis temaga sündis.“
Aga ka nüüd ei andnud Elli lähemaid seletusi, sest ta
arvas õigusega, et poolikud teated on Tiinale kõige kahju­
likumad. Nõnda ei jäänud Oskaril muud nõu üle, kui hak­
kas Oru poisi järele valvama, kuni tabas viimaks selle. Ta
küsis temalt pussi, et midagi lõigata, ja kui see selle andis,
ütles ta:
*
„See pole sinu oma. Kus on sinu puss?“
„ K adund,“ vastas poiss ja vahtis häbelikult Oskarile
otsa.
„ Kuhu sa ta kaotasid?“ küsis Oskar.
„ Eedi ei tea, ei mäleta,“ vastas poiss endise häbelikku­
sega.
„ Sa luiskad,“ ütles Oskar.
„ Ütle, kuhu sa ta kaotasid,
ma aitan ta sul üles otsida. Või võttis keegi ta sinu käest
ära? Ütle, kes võttis, ma toon ta sulle tagasi. Minule
võid sa seda öelda, sest meie oleme mehed. See oli ju
ilus ja hea puss.“
„ IIus ja hea puss,“ kordas Eedi kohtlaselt naeratades.
„ Kas võttis mõni tüdruk?“
„ Ilus tüdruk,“ lausus poiss.
„ Ega ometi meie Tiina? küsis Oskar.
„ Tiina ilus tüdruk,“ ütles poiss nagu mingis ekstaasis.
„ Kas tõesti Tiina?“ päris Oskar.
„ Tiina võttis,“ kinnitas poiss.
„ Millal? Kus?“
320„ Ma tahtsin Tiinaga rammu katsuda, siis,“ seletas poiss.
„ Noh, kas olid Tiinast üle?“
„ Ei,“ vastas poiss, „Tiina torkas pussiga.“
„ Kas koer ei tulnd kallale?“
„ Enne Tiina pussiga, siis koer.“
„ Kas oli väga valus?“
„ V eri jooksis,“ ütles poiss.
„ Ja siis Tiina võttis pussi ära?“ küsis Oskar.
„ Tiina võttis,“ kinnitas poiss.
„ Indrek tuli, mina jook­
sinära.“
„A h Indrek tuli ka sinna?“
„ Indrek tuli ka ja Eedi jooksis ära.
„ Kas Tiina karjus?“
„Tiina karjusja Eedi karjus.“
„MiksEedi karjus?“
„ Kui Tiina pussiga ja Mulla hammastega.“
„ Aga miks karjus Tiina?“
„Ei taht rammu katsuda.“
„ Miks sina tahtsid Tiinaga rammu katsuda?“
„ Tiina ilus tüdruk,“ ütles poiss, „ilus tüdruk teeb
meheks.“
See vastus ajas Oskarile judinad kehale, aga ta äratas
ka mingisugused loomalikud alginstinktid, mida ta täna
märkas endas esimest korda. Äkki hakkas tal nagu vastik
ja häbi iseenda ees, sest ta nägi Tiinat hetkeks nagu selle
poisi silmadega. See oli nii jõle, et ta katkestas jutu siin­
samas ja läks oma teed. Aga poiss jooksis talle järele ja
hüüdis:
„ Oskar, Oskar! Eedi puss! Eedi puss Tiina käes!“
„ Hea küll, hea küll,“ vastas Oskar tagasi vaatamata,
„m a katsun ta Tiinalt kätte saada.“
21 Tõde ja õigus V.
321Aga kulus mitu päeva, ilma et Oskar oleks Tiinale sõ­
nagi lausunud. Ta ei reageerinud enam ka õe pistetele, mis
olid määratud Tiinale.
Oskaril oli piinlik ja häbi, isegi
pisut nagu õudne, et ta oli läinud Oru poisilt asja järele
kuulama.
Nüüd laskis ta kõik puhata, laskis seni seista,
kuni hakkas jällegi Tiinat nägema oma endiste silmadega.
Alles siis küsis ta temalt:
„ Kuhu te Oru poisi pussi panite?“
Tiina jäi Oskarile suuril silmil otsa vahtima ja neis pee­
geldus hirm; tüdruku huuled tõmbusid üsna valgeks, nagu
oleks sealt kadunud viimne verenatukene; suurevõitu suu
venis hoopis suureks; näojoonte omapärasest armsusest sai
peaaegu alistunud häbedus. Alles tüki aja pärast ütles ta:
„ Sellest te ei oleks pidand minuga rääkima.“
„ Poiss tahab pussi kätte,“ ütles Oskar.
„ A h te rääkisite sellest tema endaga1“ imestus tüdruk
kohkunult ja pöördus kõrvale, sest tal tulid pisarad silma.
Nüüd pöördus ka Oskar kõrvale, sest tal oli kõrvetavalt
häbi.
„See oli muidugi väga rumal,“ ütles ta vabanduvalt,
„aga ma ei saanud muidu, ma tahtsin teada. Ja kas te ei
vastaks minu ühte küsimust?“
„ Ei, ma palun, mitte mingit küsimust!“ hüüdis Tiina.
„ Ma ei või! Ma jooksen ära, kui te sellest veel räägite.“
„ Tiina, kallis,“ ütles poiss äkki iseendale ja ka tüdru­
kule ootamata, nii et see pöördus hirmunult ümber. „ Andke
andeks, see tuli mul kogemata,“ kogeles poiss, nähes tüd­
ruku hirmunud pilku.
„Ma tahtsin öelda, et. . . “
„ Palun, ärge öelge mitte midagi, ma kardan kõike, mis
te ütlete,“ rääkis Tiina.
„ Mina ei saa teist põrmugi aru,“ ütles poiss.
„ See pole
ju teile kuidagi häbiks ...“
322„ See on mulle häbiks,“ kinnitas tüdruk.
„ Seda ka ei või öelda, kuhu see puss sai?“ küsis poiss.
„Seda ma ei tea,“ vastas Tiina.
„ Ma ei usu teid,“ ütles Oskar.
„Mul on valus, et ma
teid ei usu, aga ma ei või sinna midagi parata, ikka ei saa
ma teid uskuda. Teie ei räägi tõtt.“
„ Oskar, see tõde kuulub ju minule, jätke seda,“ palus
tüdruk.
„ Ma tahan teada,“ mangus poiss.
„See on inetu, ma ei taha öelda,“ ajas tüdruk vastu,
„ ma ei taha üldse sellest rääkida, ei taha ka, et teie või
keegi teine sellest räägiks.“
„ Ma palun, öelge ainult, mis sai selle pussiga, siis ma
enam ei küsi.“
„ Hea küll,“ vastas tüdruk.
„ Ma pistsin ta soos mät­
tasse, et ükski teda enam ei leiaks, mina ise ka mitte.“
„ Kas ka Indrek nägi, kuhu te ta panite?“ küsis Oskar.
„ Milleks see?“ küsis tüdruk peaaegu kohkunult vastu.
„ A ga selleks, et kui tema seda nägi, siis tema leiab ta
kohe üles, kui ta aga tahab, sest tema mäletab meie soos
iga põõsa ja mätta, kuhu ta silma peale löönd,“ seletas
Oskar.
„ Jumal tänatud siis, et härra ei näind,“ ütles Tiina
nüüd.
„ Aga ta oli ju seal?“ küsis poiss.
„ Te lubasite mitte midagi enam küsida,“ ütles tüdruk.
„ Ainult see, ma palun: kas onu oli seal?“
„ H ärra tuli hiljem, tema pussi ei näind,“ vastas Tiina.
Nüüd Oskar vaikis natukene aega, nagu mõtleks ta mil­
legi üle järele ja ütles siis nukralt:
„ See on nii hirmus, et ma teid ei usu. Sest mõelge
ometi ise: te kinnitate esteks, et te ei või öelda, kuhu puss
21*
323sai, sest see on inetu, aga pärast tuleb välja, et pistsite pussi
mättasse, kust teda keegi ei leia, ja see pole sugugi inetu,
vaid minu meelest väga ilus. Kuidas see siis nüüd on, et
see on inetu, mis ei ole inetu? Sellepärast arvan ma, et
teie ei räägi ikka veel tõtt. Teil on mingisugune saladus,
mida te varjate.“
„ Ma ju palusin teid mitte enam sellest rääkida,“ ütles
tüdruk, valus ilme näos ja silmis.
„ Ega ma siis seda ole
öelnd, et pussi mättasse pistmine on inetu, vaid et terve see
asi, millest me räägime. Mul jooksevad judinad üksteise
järele üle keha, aga teie ei hooli sellest, ajate oma uudis­
himu taga. See on lihtsalt hirmus, et teie läksite selle poi­
siga minust rääkima. Kuidas te ometi võisite seda? Te
olete tänini minu vastu nii hea ja viisakas olnd.“
„ Uskuge, Tiina, ma olen seda ka nüüd ja edaspidi,“
kinnitas poiss.
„ On see siis viisakas, minust temaga rääkida?“ küsis
Tiina.
„ Me ei rääkind midagi halba,“ ütles Oskar.
„Tema
isegi kiitis teid.“
„ Ja teie meelest pole see halb, kui tema kedagi kii­
dab? “ küsis Tiina.
„ Ta ütles ainult: Tiina ilus tüdruk, muud mitte mi­
dagi,“ seletas poiss.
„Mis ta siis veel pidi ütlema? Mis hullemat võis ta
veel ütelda?“
„ A ga Tiina, see on ju õige,“ ütles poiss nüüd.
„ Nüüd hakkate ka teie mulle häbematusi ütlema,“ rää­
kis tüdruk ja tema huulil tundus värinat, kas pealetükkiva
nutu või lihtsalt erutuse tõttu, sellest oli võimatu aru
saada.
324„ Te olete lihtsalt ülekohtune,“ ütles poiss nüüd paha­
selt.
„ Ma pole mõelnudki teile häbematusi öelda või teid
haavata, vaid ma ütlen lihtsalt seda, mis ma arvan. Teie
olete ja jääte minu silmas ilusaks tüdrukuks, võtke seda
heaks või pange pahaks. Ma tahtsin seda teile juba am­
mugi öelda, sest teie peate ometi ükskord teadma, mis ma
teist arvan. Ja nüüd pidage seda meeles.“
„ Kes on teile öelnud, et ma olen ilus?“ küsis Tiina poi­
silt, ja et see jäi tüdrukule imestunult otsa vahtima, nagu
ei mõistaks ta, millest räägitakse, siis võis tüdruk jätkata,
korrates võimalikult Indrekult kuuldud sõnu: „Mina olen
Vargamäe tarvis liiga nõrk ja nääpsuke, ei jäksa siin hästi
elada, sellepärast ei või ma ka ilus olla. Need, kes minu
ilu siin kiidavad, ei usu ise seda, aga nemad tahavad, et
mina seda usuks, see on kõik. Oru poisile on muidugi
keegi teine need sõnad suhu pand, ja see on nii inetu, et
teie neid kordate, liiatigi minule endale. Mul hakkab hir­
mus häbi, sest ilusad tüdrukud lähevad ikka halvale teele,
poisid kiusavad neid, sellepärast. Ja kui nüüd teie ka
hakkate minuga nõnda rääkima, siis ma hakkan kartma,
et teie tahate mu halvale teele viia. Sellepärast ärge rää­
kige minuga nõnda, ma palun.“
Oskar kuulas peaaegu ammuli suuga ja ta ei saanud
kuidagi aru, heidab Tiina temaga nalja või mõtleb ta seda
tõsiselt. Aga Oru poisi sõnade mõju oli kui peoga jääda­
valt võetud ning ikka enam ja enam tundis ta seda tüdru­
kut endale lähedasena.
325XXII.
Sulane Ott hakkas Vargamäe Eesperes nagu aru kao­
tama. Teda valdas äkki selline ülevoolav jõu- ja tujukül­
lus, et peremees Sasski ütles oma eidele:
„ Ei tea, mis selle mehele korraga sisse sõitnud, nagu
näeks teine mõnda kadu ette.“
„Vaata aga, vanamees, et see meile kadu ei tä­
henda,“ vastas Maret.
„ Miskadu see meile võib tähendada?“ küsis Sass.
„Teadagi, mis kadu,“ seletas Maret,
„See noolib ju
Elli järele. Oru vahet jõlkumise on teine, nagu näha, jät­
nud, noh, siishakkab uue hooga omaskodus.“
„Ega ta hull loom ometi meie oma juurde kambri
tule,“ arvas Sass.
„ Miks just kambri,“ ütles Maret.
„Tulevad pikad
pimedad õhtud, kes jõuab valvata, kus nad ninapidi kokku
saavad. Ja tüdruk on ka nagu lolliks läind. Teineteise
võidu ju.“
„ Kas siisElli teab, et ta Oru vahet seegas?“ küsis Sass.
„ Muidu vist aru nii läind,“ ütles Maret.
„Noh, mis siis muud, kui tuleb silma peal pidada,“
otsustas Sass lõpuks.
326„Mu süda on ei tea miks juba mõnda päeva nii raske,
kaebas Maret.
Aga Oti süda oli kerge ja rõõmus, nagu oleks ta mõni
noor loom, kes saab kevadel esimest korda laudast lahti.
Ta kippus Oskari ja Elliga võidu jooksma ja võidu hüp­
pama; ta heitis kaua aja tagant jälle kord Tiinaga nalja,
nagu tahaks ta hakata uuesti temale lähenema; ta naeris
Ellile otseteed näkku, nii et Elli ise ja kõik teisedki võisid
näha ja mõista, kuidas see tüdruk temale ja tema tüdrukule
meeldib; ta kippus isegi teiste nähes, kas või isa silma all,
Eliit kätega puutuma ja oskas selleks leida paraja silma­
pilgu.
Paar korda läks asi isegi nii kaugele, et Sass pidi
poisile meelde tuletama, et töö juures ei hullata. Aga see
võttis selle, nagu oleks hanele vett selga visatud, — naeris,
heitis rumalat naljaja tegi näo, nagu poleks midagi olnudki.
Ühte ei saanud salata — lõõpimise ja hullamise ning nalja-
tamise peale vaatam ata töö lendas. Esimesena kõigi ees­
otsas askeldas Ott, või kui oli odrakaarel kellegi järel, siis
ähvardas tal raiuda kannad. Ainult Oskar ei vandunud
talle alla, ei niidul ega aunategemisel. Nõnda nad siis veh­
kisid kahekesi, nii et vikatid lõid vastu kive tuld. Iga paari
kaare tagant olid nad jällegi teiste kannul, nii et need pidid
neile teed andma.
„ Las nad hullavad,“ ütles Sass, „küllap väsivad varsti,
nii et jäävad meilegi jalgu.“
Aga mehed ei väsinud ega jätnud, sest asi läks kemp­
lemiseks ja kumbki ei tahtnud alla vanduda.
Kui Oskar
oleks tahtnudki järele jätta, siis ei saanud ta seda Elli
pärast, kes naeratas talle pilkavalt ja võidurõõmsalt. Sa­
muti ei võinud Oskar ka Tiina pärast, sest kuigi see teesk­
les, nagu ei mõistaks ta, mis meeste vahel sünnib, või nagu
ei oskaks ta sellest lugu pidada, ometi ei mahtunud Oska-
327riie südamesse, et tüdruku vaiksed pruunid silmad võiksid
näha, kuidas tema jääb alla. Nõnda siis lendas töö päe­
vast päeva ja õhtust hommikuni. Varsti sai viisiks, et kui
ei ütelnud üks või teine poiss, siis ütles see või teine tüdruk
tööle asudes:
„ Noh, kas täna läheb jällegi saun lahti?“
„ L äheb lahti,“ vastati poiste poolt ja nõnda algaski
võistlus uuesti.
Kui Maret seda Sassilt kuulis, ütles ta:
„ Poiss kipub vägisi väimeheks, ei see muidu heast-
paremast nõnda lõõbi. Ta on mul paar korda sigadelegi
söögi ette viind, nii et vaata, läheb teine lõpuks lüpsikuga
lehma allagi.“
>
„ Jumal seda teab, mis see targem on, kas keelata või
käskida,“ ohkas Sass.
„ Sinu isa oli minu vastu, aga nüüd
oleme ühes temaga Vargamäel. Ja kes ütleb, kas ta mõne
teisega oleks paremini läbi saand kui minuga.“
Seda isa ja ema mõttevahetust oleks nagu Ott salaja
pealt kuulanud, sest varsti peale seda tabas Oskar ta Elli
suudlemiselt. Oskar ei osanud muud teha kui etteheitvalt
hüüda:
„ Elli!“
„ Mis on?“ küsis Ott ja laskis tüdruku lahti.
„ Elli, mine ära, mul on Otiga pisut õiendamist,“ ütles
Oskar.
„ Elli, ärge minge,“ keelas Ott, „võite meie õiendamist
pealt vaadata.“
Ja Elli jäi paigale.
Aga nüüd pöördus Oskar sõna­
lausumata ümber ja läks minema. Ott tahtis võidurõõm­
salt Elli uuesti kaenlasse haarata, kuid see jooksis vennale
järele.
„Oskar! Oskar ae!“ hüüdis Elli.
„ Kuhu sa lähed?“
328„ Toa juurde,“ vastas Oskar, sest lugu sündis aidas.
„Tahad sa emale öelda?“ küsis Elli, kes venna kannul.
„Emale ja isale,“ vastas Oskar.
„ Kui sa seda teed, siis ei lepi ma enam kunagi sinuga,“
ähvardas Elli.
„ Pole tarviski,“ vastas poiss.
„ On sul kade meel või?“ küsis tüdruk otse toaukse all
pilkavalt.
„Sul omal on ju Tiina. Millal mina sinu järele
olen piilund või sinu peale kaebamas käind.“
Nüüd jäi poiss peatuma, pöördus ümber ja ütles:
„ Sina ära võrdle ennast minuga, sest mina olen mees,
sina naine, pealegi olen mina sinust mitu aastat vanem.
Aga mis peaasi — sina pole mind kunagi Tiina suudlemi­
selt taband. Ja mina ei taha, et sul oleks selle poisiga
lõpuks laps.“
Vastuseks katsus Elli naerda ja ütles siis:
„ Sinu arvates tulevad siis lapsed suudlemisest?“
„ Just,“ vastas poiss, „sellest nad hakkavadki tulema.“
Ema tuli parajasti lauda poolt, ämber käes, ja küsis:
„ Mis te jälle seal kahekesi nääklete?“
„ Ma tahtsin sulle öelda, et sa paremini oma tütre järele
valvaks, ei muud midagi,“ vastas Oskar.
„ Mis ta jälle tegi?“ küsis ema.
„ Seda võib ta ise öelda,“ vastas poiss ja läks aida
poole tagasi. Aga kui Elli seda nägi, ütles ta emale:
„ N üüd ta läheb Otiga kaklema, juba esteks tahtis ta
talle kallale karata.“
Ema kutsus poega tagasi, aga see ei võtnud seda kuul-
davakski. Ta läks otseteed aita sulase juurde ja ütles sel­
lele ilma pikemata:
„ Järgmine kord annan sulle esimese paraja asjaga
sõnalausumata pähe.“
329„ Ja mina sinule esimese paraja asjaga sõnalausumata
vastu,“ ütles poiss ja küsis siis: „ Kas sa ei ütleks mulle otse­
teed, mis on sinul selle vastu, et sinu õde meeldib mulle ja
mina temale?“
„ Hiljuti meeldis sulle keegi teine,“ vastas Oskar, „võib­
olla meeldis rohkemgi kui minu õde.“
„ See oli, aga enam ei ole,“ ütles Ott.
„ A ga mis siis sellest nüüd saab, kelle juures sa suve
otsa oled m agand?“ küsis Oskar, kel oli loomusunniline
vaen teise vastu, et see elu nii kergelt võttis ja teda maitses.
„ Mis puutub see sinusse?“ küsis Ott.
„On sul kade
meel? Oled sa tema eestkostja?“
„ Ei, seda mitte,“ vastas Oskar, „aga oma õe eestkostja
ma olen pisut, sest mina olen vanem ja targem, tema noo­
rem ja rumalam, ja mina ei taha, et minu õega sünniks see­
sama, mis sündis selle teisega, see on kõik.“
„ A ga kui see teine ise seda nii väga tahtis?“ küsis Ott.
„ Siis oleks ta meie aita tulnd, milleks sina sinna jook­
sid,“ vastas Oskar.
„ Sa räägid nagu poisike,“ ütles Ott põlglikult.
„ Ja sina talitad nagu kaabakas,“ vastas Oskar tulises
vihas ning lisas nagu oma sõnade kinnituseks: „Minul po­
leks midagi selle vastu, kui sinusugune nagu hull koer maha
löödaks. Ja kui minu õega midagi peaks juhtuma, siis
löön mina su maha, seda pea meeles. See ongi, mis ma
sulle tahtsin öelda.“
„ Hea küll,“ vastas Ott, „ma pean seda meeles. Aga
sina pea ka meeles, et mina võin sinu sama kergesti maha
lüüa nagu sina minu. See on esiteks. Teiseks: mis siis,
kui sinu õde kedagi teist ei taha kui mind ja kui mina ka
ainult teda tahan? Kui me mõtleme abielluda, mis siis?“
330„ O led sa selle teisega juba abiellunud?“ küsis Oskar.
„Sa oled, jumala eest, napakas!“ hüüdis Ott.
„ Kui
mina kõigiga tahaks abielluda, kes mulle on teised olnd,
siis ei luba seda juba seadus, muust rääkimata.“
„ A ga mina ei luba, et sa minu õega abiellud, kui sul
nii palju teisi, sest sellest elust ei või niikuinii midagi välja
tulla,“ ütles Oskar.
„Lööd ikkagi mu maha?“ küsisOtt naljatades.
„Jah, löön maha, kui sa mu õde rahule ei jäta,“ vastas
Oskar tõsiselt.
„Noh, siis pole parata,“ ütles Ott nagu alistunult, „kui
surm, siis surm.
Mina pole veel ühtegi tüdrukut jätnud
teise mehe pärast, küllap saan ka sinuga hakkama.
Aga
esimest korda on mul tegemist selle vennaga, keda ma
armastan.
„Sina armastad!“ mõnitas Oskar.
„Sinu armastus on
nagu ila, mis jookseb hullu koera suust!“
„ Ja sinu armastus on kuiv nagu seegi, keda sa ar­
mastad — ta krõbiseb!“ vastas Ott irooniliselt.
Samal silmapilgul astus Maret aida ette ja jõudis just
õigeks ajaks pärale, sest muidu oleks poiste vahel tingi­
mata lööminguks läinud.
„ Mis te siin porisete kahekesi,“ ütles Maret.
„ Sina,
Oskar, tule toa juurde, mul on seal abi tarvis.“
„ Jäta mind rahule,“ vastas poeg tusaselt.
„ Perenaine, kas mina ei võiks Oskari asemel tulla?“
küsis O tt.
„ Ei, Ott,“ vastas Maret, „mul on just Oskarit tarvis.“
Ja ema ei jätnud enne mangumast, kui poeg pidi kaasa
minema.
Ott jäi üksi aita ja nüüd oleks tal aega olnud oma seisu­
korra üle järele mõtelda, kuid tal polnud õieti midagi
331mõtelda. Et Eliit tema eest hoitakse ja Elli isegi ennast
tema eest katsub hoida, see on nii loomulik, ega siis tema
ometi sellepärast oma püüdmist pea jätma, liiatigi kui ta
teeb seda ausate abinõudega----jõuga, vaimuga, oskusega,
osavusega, meelitamisega, ühe sõnaga — meeldimisega.
Muidugi, Ott on nõus, et see, mis Orul sündinud, rasken­
dab tema seisukorda, aga ega siis Ellil sellest midagi ole.
Temale võiks see ainult meelt mööda olla, et ta on Oti tei­
selt üle löönud. Ja see ongi nõnda, seda Ott teab, sest
ta on oma Orul käimist kui sööta tarvitanud Elli püüdmi­
seks. Oskar ütleb, et Elli on noor ja rumal, aga Oskar ise
on Oti arvates rumalam kui tema õde. Ta ei oska isegi
Tiina taolist tüdrukut võita, käib nagu kass palava pudru
ümber. Tohmakas Eedigi oskas tüdrukule käed külge
panna, aga Oskar ei oska.
Sellepärast ärgu tulgu tema
Otti õpetama, sest Ott teab ja mõistab kõike paremini.
Samal ajal, kus sulane aidas nõnda arutas ja tüdruk
toas talitas, pidas pererahvas tagakambris tasahilju nõu.
Sellele nõupidamisele ema käiski Oskarit kutsumas. Õieti
oli teda selleks vaja, et kuulda, mis aidas oli sündinud, sest
Elli kinnitas, et seal pole midagi erilist olnud. Kui vane­
matel seisukord küllaldaselt selge, saatsid nad tütre mi­
nema, et pojaga isekeskis aru pidada.
„ Kuule, O skar,“ ütles isa, „ sina oled juba täismees,
mis sina õige sellest Elli asjast arvad?. . . “
Isa tahtis veel edasi rääkida, aga Oskar ütles talle kär­
sitult vahele:
„Ma juba aidas ütlesin, mis mina sellest arvan.“
„ Mis siis?“ küsis isa.
„ Ma ütlesin Otile, et kui tema veel Eliit puudub, siis
annan ma talle esimese paraja asjaga pähe, ja kui ta te­
332maga seda teeb, mis Oru Juuliga, siis löön ma ta maha,“
rääkis Oskar ärritatult.
„ Ära aja hullujuttu!“ hüüdis Maret hirmunult, aga
ometi oli omal sügavamas südamepõhjas hea meel, et Os­
kar nii südilt õe kaitseks välja astunud.
„ Ega see nii lihtne ole,“ ütles Sass ja kiskus sõnu nagu
läbi hammaste, mis tõendas, et ta asja väga tõsiselt võttis.
„ Sest sa mõtle, mis oleks, kui Elli temale kangesti minna
tahaks ja tema ise Elli võtaks.“
„ Kuhu te nad elama panete?“ küsis Oskar.
„Siia
Vargamäele? Mina siis siia ei jää, sest mina Otti ei kan­
nata, ammugi mitte oma õemehena. Ja mis elu oleks Ellil,
kui Oru Juuli on siinsamas, kelle vahet mees terve suve
jõlkund.“
„ Noh, siis lähevad nad Vargamäelt ära, kui muu ei
aita,“ ütles isa.
„ Kuhu nad lähevad?“ küsis poeg.
„ lgal pool võivad
mehel teised ees olla, kelle juures ta suve otsa magand,
sest ega tal ometi ainult Juuli ole olnd.“
„ A ga mis siis teha, kui nad teineteist ei jäta? küsis
Maret nõutult.
Kõik vaikisid tükk aega. Siis ütles Oskar:
„ Oleks Ott mees, aga ta ei ole ju.“
„ Mina olin ükskord halvem mees kui Ott,“ ütles isa;
„ mina olin kroonusant, aga vana Andres võttis ometi mu
väimeheks vastu ning sinu ema ei jätnud mind, ei hoolind
minu vigasest jalast, ei hooli tänapäevani.“
„Ei hooli surmani, mu poeg,“ lausus Maret peaaegu
pühalikult.
See puutus Oskarit valusasti, sest tal tuli meelde, mis
Tiina oma ilust ja Vargamäest rääkinud, kuhu ta kuidagi
ei kõlbavat, aga ometi ei mõtelnudki ta sellepärast tüdru­
333kust loobuda. Ta oli ennem valmis Vargamäed jätma,
mitte aga Tiinat, nõnda tundis ta oma südames. Aga sa­
muti tundis ta, et temal pole kedagi teist Tiina kõrval ja
sellepärast ütles ta:
„ Isa, sul oli su vigane jalg, aga kas sul oli ka mõni
teine naine minu ema kõrval?“
Sass jäi ühes Maretiga peaaegu kohkunult pojale otsa
vahtima. Alles natukese aja pärast sai ta lausuda:
„ Ei, poeg, mul oli ainult sinu ema ja mul pole kunagi
kedagi teist olndki.“
„No näed, isa,“ vastas Oskar võidurõõmsalt, „mis siis
on hullem, kas sinu vigane jalg või teised naised?“
Ja kõik kolm nõustusid sõnalausumata, et teised naised
on hullem kui ükskõik kui vigane jalg, nad on isegi hullem
kui kaks vigast jalga, sest rohkem vigaseid jalgu mehel olla
ei saa, kuna aga teisi naisi võib olla kas või kümned. Jah,
kui mees oleks mõni sajajalgne loom, kel kõik jalad viga­
sed, siis ehk võiks see lõpuks hullem olla kui mõni võõras
naine.
Nõnda arvasid isa, ema ja poeg Vargamäel ning selle­
kohaselt taheti ka talitada.
„ Kui muud ei aita, eks siis kihuta ta minema,“ ütles
Sass nüüd, „küllap töödega ikka kuidagi hakkama saame.“
„Esiotsa seda ei maksa,“ arvas Oskar, „küllap saab
vähemagagi läbi. Ma talle aidas ütlesin, mis teda ootab,
ehk võtab aru pähe. Tema suurustamist pole vaja tähele
panna, tegudega on ta ettevaatlikum kui sõnadega.“
Nõnda siis jäigi. Aga mil määral Oskar Otis eksis,
näitas see, et ainult mõni päev peale seda Tiina hakkas
ühel ööl peremeest ja perenaist karjuma, sest vargad olla
toas.
Kui kõik maast üles kargasid, et varast püüdma
334minna, siis hüppas see läbi akna välja, aga niipalju jõuti
teda ometi näha, et kõik karjusid nagu ühest suust:
„See oli ju Ott! Meie oma Ott!“
Kui Ellilt küsiti, siis ütles see, et tema pole midagi
kuulnud, sest tema maganud ja ärganud alles teiste karju­
mise peale. Oli see nii või oli see teisiti, seda ei võidud
kuidagi kindlaks teha.
„ Minul pole ometi niisuke linnu-uni nagu Tiinal,“ rää­
kis Elli pilkavalt, „kui magan, siis magan, nii et kas või
varastatagu mind ära, mina ei tea midagi.“
„ See on vist ainult siis nõnda, kui sa varastamist
ootad,“ ütles Maret tütrele.
„ Kas sa ei ütleks, kuidas sai
Ott aknast sisse, kui sina magasid?“
„ Aga kust mina seda tean,“ vastas Elli.
„ Tiina ehk
laskis, tema oma linnu-unega, sest kes siis muu, teist ei ole
ju siin, sina ise katsusid õhtul aknad järele.“
„ Miks siis Tiina ise hirmuga karjuma pistis, kui tema
Oti sisse laskis?“ küsis ema.
„ V õi hirmuga,“ osatas Elli. Tiina tahab, et Ott tema
juurde kipuks, sellepärast karjub ta.
Või kui ta ei taha
seda, siis ootab ta Oskarit, aga see ei tule, ja Tiina süda
on täis. Ta ootab ööd läbi Oskarit ja sellepärast ei saagi
ta magada, ainult uhkustab oma linnu-unega. Mina ei usu
kübetki sellest, mis ta teeb või räägib. Tiinal on pruunid
silmad ja sa ise ütlesid kord, et niisukeste silmadega inime­
sed on valelikud ja petised.“
Maret kuulas peaaegu ammuli suuga ja ta ei teadnud,
keda rohkem uskuda, kas oma last või võõrast tüdrukut.
Aga ühte uskus ka tema: Tiina ei karjunud täna hirmu pä­
rast, vaid hirm ja vargus olid ainult ettekäändeks, et üldse
oleks näiline põhjus tema, Mareti äratamiseks. See pettus
335küttis Elli viha, Maretis aga soojendas ta tänutunnet tüd­
ruku vastu.
Kuid Ott oleks praegusel silmapilgul võinud Tiina ilma
pikemata ära kägistada, nii meeletu tundmus oli tal, kui ta
seisis väljas rohuaia taga, kuhu oli pääsenud samast aia-
august, mis oli olnud tema põgenemisteeks mõni nädal va­
remgi. Siis lõppes kõik hästi, sest teda polnud tol korral
keegi näinud ja teda ei võidud milleski süüdistada, vaevalt
kahtlustadagi. Täna läks kõik kuradile, nõnda lausus Ott
aia taga seistes endamisi. Sest peremees oli juba paar
korda hoiatanud ja nüüd pidi paratamatult lõpp tulema.
Ellil oli õigus olnud, kui ta oli Tiina eest hoiatanud, aga
Ott polnud seda kuulda võtnud. Ta oli tüdrukule peale
käinud, tehku tema ainult aken tripist lahti, kõik muu jätku
tema hooleks, sest tema saab kõigega hakkama.
Aga ei
saanud! See, keda ta oli sõimanud kuivaks, nii et ta krõ-
biseb, oli võitnud. Ta oli võitnud selle kandi pealt, mida
Ott polnud osanud aimata ega oletadagi, — ta oli võitnud
oma hirmuga ja vargusega!
Igatahes Ott tundis end löödud mehena, sest elu pol­
nud tal Vargamäel enam kuidagiviisi. Kõige targem oleks
kimpsud-kompsud kokku panna ja jalamaid lahkuda, sest
see olekskõige targem, aga tal on palka sees ja seda ei saa
ta siia jätta, sest muidu ei pääse ta liikuma. Tähendab,
peab hommikuni ootama, peab kõigile veel kord näkku
vaatama ja siis minema. Aga süda peksab sees — harva
ja tugevasti, sest ei ju kao haistmeist hullustavad lõhnad,
mis kargasid toast põgenedes temaga kaasa, tal ei kustu
kätest palav ja pehme ihu, mis tundus nagu noppimist
ootav puhkenud õis. Ja nagu oleks sel aiaaugul, kust ta
läbi pugenud, mingisugune nõidlik võim, Ott ei saa midagi
parata, vaid ta jalad hakkavad teda kandma Oru poole,
336nagu see oli sündinud siiski, kui ta seisis esimest korda pet­
tunult sama aia-augu juures. Süda ajab kõigest väest vastu,
korrates vahetpidamata: ära mine, ära mine, aga jalad ei
kuula, ei hooli südame hoiatavast häälest, vaid astuvad
samm-sammult edasi. Jalad ei lähe mööda teed, nagu see
viimati sündinud, nad viivad peksva südame esiteks lau­
tade juurde, kus tilksub karjaaias kell ja mäletsevad ning
puhutavad täissöönud loomad. Siin jalad peatuvad, nagu
tahaksid nad erutatud südant rahustada, näidates temale
magavaid loomi. Aga juba järgmisel silmapilgul astuvad
jalad edasi, esiteks mööda peenratevahelist nõgu, kus kas­
vab pehmet maltsa ja raudnõgeseid, siis mööda kartuli-
vagu, kus pealised ulatuvad poole reieni.
„Näed, kui tore­
dad kartulipealised, küllap siia sügiseks allagi tuleb,“ ütle­
vad jalad südame rahustuseks, nagu kõnniksidki nad siin
nende pealiste pärast. Piiriaia ääres kõhklevad jalad veel
pisut, aga siis hüppavad sellest üle ja lähevad edasi mööda
tänava äärt, kus kasvab pikk kastene rohi, mööda mingit
hoonetagust, kus kobiseb vastu jalgu kobruleht ning hüp­
pavad heidutatud konnad. Ott seisatab, et kuulatada.
Kõik on vaikne. Süda hoiatab ja keelab veel kord: ära
mine, aga jalad ei tee sellest enam väljagi. Nad ei peatu
enne kui aidanurga ääres, ja sedagi sellepärast, et seal tu­
leb koer saba liputades vastu, nagu oleks ta siin kogu see
aeg oodanud, kui Ott puudus.
„ Tunned sa veel mu ära?“ küsib poiss koeralt salaja.
Vastuseks see tahab poisi najale püsti karata, kuid tõrju­
takse käega tagasi. Nüüd pärib poiss: „ Mis Juuli teeb?“
Aga seda ta poleks pidanud küsima, sest koer vastab sõb­
raliku haugatusega ja rikub sellega üldist rahu. Kuskil nagu
nagisevad lauad või parred ja sahisevad värsked kuivad
heinad. Ott astub aidaukse ette ja katsub seda: uks on
22 Tõde ja õigus V.
337kinni. Ta laseb rinnuli aidatrepile ja hüüab sosinal läbi
kassiaugu Juuli nime, aga ei saa esiteks mingit vastust. Süs
liigutab ta tasakesi ust ja nüüd küsib keegi seest nagu võhi­
võõra häälega:
„ Kes seal on?“
„ Mina,“ vastab poiss.
„Kes mina?“ küsitakse seest uuesti.
„ Ott,“ vastab poiss.
Nüüd krägiseb voodi ja paljad jalad tulevad pehmeil
sammel ukse juurde, et seda avada. Ukse vahele ilmub
Juuli, küsides:
„ Mis sa tahad?*'
„ Lase sisse,“ ütleb poiss.
„ Ma pole üksi,“ ütleb tüdruk.
„ Kes siis veel on?“ küsib Ott üllatatult, ja äkki tuleb
tal meelde, kuidas süda tulles oli kinnitanud: ära mine, ära
mine.
„ Helene,** vastab Juuli ja kordab oma endist küsimust:
„ Mis sa tahad?“
„O led sa küll naljakas,“ ütleb Ott nüüd, „ma tulen
sinu juurde ja sina ei oska muud teha kui küsida, mis ma
tahan. Mis ma siis ikka tahan! Tahan sinuga rääkida,
sest ma hakkan Vargamäelt ära minema.“
Nüüd astub Juuli ukse eest kõrvale ja laseb poisi sisse.
Nad istuvad kõrvu aseme äärele, aga kui Ott tahab tüdru­
kut puutuda, tõrjub see tema käe pimedas kõrvale, nihu­
tab end eemale ja ütleb:
„O le nii hea, räägi suuga, mitte kätega.“
„ Ma mõtlesin, et kaks segadust korraga on viisakam,“
katsub poiss naljatada. Aga Juuli ei mõista täna nalja, ta
jääb külmaks, kangeks ja puiseks, nagu oleks ta ükskõiksus
ise. See ärritab poissi, ta ärritab teda sellest hoolimata, et
338ta usub — tüdruk ainult vigurdab, ainult mängib, et teda
ärritada. Ott võtab ikka enam ja enam tuld, kuni muutub
peaaegu hellaks ja õrnaks. Ta tulnud ju nii põksuva süda­
mega, sest ta pole tahtnud muidu lahkuda, kui tahtnud
tingimata enne rääkida. Aga mis asja ta räägib, mis jutt
see on, mis ta nõnda räägib, kui ta istub üksinda pimedas.
Ah jaa! Ükskord olid teissugused ajad, aga need ei tule
enam kunagi tagasi, sest kes annab inimesele tema eksi­
tuse andeks. Ei keegi! See on juba ilmas nõnda, et kui
oled kord eksinud, siis ei aita mingisugune kahetsus, sest
keegi ei usu su kahetsust, keegi ei näe su südant läbi.
Ott rääkis nõnda tükk aega, rääkis mõttetult, kuid
nukra häälega ja alistunult, nagu põlvitaks ta tüdruku ees
põrandal ja valutaks oma eksinud südant. Ja jällegi sai
kord tõeks, et õnnetu naise armastus on nagu vanapagan,
kes sööb hädaga kärbseidki. Ott söötis Juuli armastust
sõnakärbestega ja see sai söönuks ning sirutas talle oma
lahutatud käed, janunevad huuled ning häbelikult tõrkuva
rüpe vastu. Selles kurdunud armastuse elustavas loidan-
gus kuumendas tüdruku hinges ja ihus ainult kõrvetav valu,
milles ühinesid nukrus ja rõõm, naiselik andumus ja emalik
õrnus, andestus ja tasumishimu, unustus ja mälestus. Oli
võitmatu tung veel kord loota, veel kord uskuda, sest võib­
olla sünnib ometi kord Vargamäel usu läbi ime. Sünnib
selline imelik ime, et Mäe Ott tuleb Oru Juuli juurde tagasi
ja nad asuvad lõpuks ometi oma majakesesse elama, mis
on ehitatud taha väljaotsa, sealsamas ka koppel ja karja­
maa.
Niisugune oli Juuli lootus ja usk, kui Ott söötis tem a
õnnetut armastust nagu vanapaganat kärbestega. Aga kui
poiss tegelikult tundis, et tüdruk teda tõepoolest ikka veel
armastab, siis jahenes ta varsti. Südagi jättis oma harva
22*
339ja tugeva peksmise, ainult korrates rahutult: miks sa tulid?
miks sa tulid? millele jalad vastasid nagu tulleski: lähme!
lähme! Aga Ott püsis üsna rahulikult paigal. Tema
mõistis praegu juba väga hästi, milline rumalus, milline
andeksandmatu totrus oli siia tulla. Kus oli tema aru tul­
les? Seal olid ju rahulikud, ükskõiksed loomad karjaaias,
tilksuv kell, ähkimine ja puhkimine, siis külmad, niisked
kartulivaod, roigasaed, kobrulehed, hüppavad konnad,
kastene rohi, — aga miski ei aidanud! Nüüd istub ta juba
uuesti asemeserval ja mõtleb ainult ühte: kuidas minema
saada.
„ Sa tahtsid mulle ju midagi rääkida,“ ütleb Juuli nagu
unest ärgates, sest ta tunneb, et jällegi on ime tulemata
jäänud ja tema on tühja uskunud.
„ Ma tahtsin küsida, kuidas siis jääb selle majaga seal
taga väljaotsas?“ vastab poiss.
„ Juba hakkad sa jällegi sellest!“ ohkab tüdruk lootu­
setult ja puhkeb nutma, mitte et poissi mõjustada, sest ta
teab, kui on juba jõutud majani taga väljaotsas, siis on
kõik otsas, vaid et ta ei suuda ennast valitseda. Tüdruku
nutt ärritab poissi.
„ Sinuga ei saa ka ainustki sõna mõistlikku juttu rää­
kida, kohe on pill lahti,“ ütleb ta.
„Ma tulin veel kord
kuulama, kuidas sellega tõelikult jääb, nii et ma teaks, mis
teha. Sa oled ju arukas tüdruk ja mõistad, et minul, nagu
ma olen, pole sind kuhugi panna, siin ei aita ei nutt ega
naer. Ja muidu niisama siia tulla ning ehku peale tööle
hakata, sel pole vähematki mõtet ei sinule ega minule. Kui
praegu on raske lahku minna, siis pärast on veel raskem,
see on kindlam kui kindel, sellepärast parem juba kohe,
nii et oleks selged vahekorrad. Ja mis sa minuga kao­
tad? ...“
340„ Kaabaka,“ kostis äkki kaugemalt nurgast poisi sõnade
vahele Helene suust.
„ Ainult kaabaka,“ kordas nüüd ka Juuli ja tema hää­
les süttis viha.
„ A h selleks sa tulidki täna veel kord siia?
Tahtsid näha, kas ma ikka veel sind taga nutan, ja kui see
nähtud, siis pane hõlmad vöö vahele ja mine, ainult ukse-
vahelt küsi veel, et kas maja saab või ei saa.“
„ Te olete mõlemad napakaks läind,“ hakkas poiss, aga
Juuli hüüdis vahele:
..Ei, ma olen hulluks läind! Ma kaotan viimse aru­
natukese, et ma sind täna veel kord uskusin ja su endale
ligi lasin. Ma lähen iseendale vastikuks, jälgiks, raisaks,
saastaks, ma ei tea kohe, mis ma teeks!“ Ta murdis oma
käsi, nii et poisski võis pimedas nende raginat kuulda.
„ Juuli, kallis,“ ütles Helene nurgast paluvalt, „ära
võta teda nii tõsiselt. Ta on lontrus ja selleks ta jääb, täna
jumalat, kui temast lahti saad.“
„ Noh, siis on ju kõik hea,” ütles Ott ja tõusis aseme-
äärelt.
„ Head ööd!“ Ta läks käsikaudu ukse poole. Aga
kui ta puutus juba haaki, peatus ta veel korraks ja ütles:
. . T ähendab sellest, mis meile lubatud, ei taha sa rääkida?
„ Inimeseloom, saa ometi ükskord aru: mina tean sel­
lest sama vähe kui sinagi. Vanaisa pole veel otsustand,
peab ootama, ' vastas Juuli, kelle hääles kostis uuesti nagu
lootussädemeke.
„Ootama,“ kordas poiss.
„ Surmalaupäevani, mis?“
„ Noh, siis mine tapa vanaisa ära, kui sul aega pole
oodata!“ hüüdis Juuli hullunult.
„ Milleks mina?“ küsis poiss asjalikult.
„KeI jänu, sel
jalad.“
Issand! Kui kole ja jälk see on!“ hüüdis Juuli, ja
jällegi kostis pimedusest midagi, mida oleks võinud pidada
341kas murtavate käte ragisemiseks või hammaste kriginaks.
„ N õnda siis pole midagi parata,“ ütles poiss ja avas
ukse. Aga enne kui ta jõudis väljuda, kargas Juuli ase­
melt, nagu tahaks ta poisile kallale tormata, ja rääkis lõõt­
suvas vihas:
„ Ma võin sulle kõik muu andeks anda, aga seda, mis
sa täna minuga tegid mu õe juuresolekul, ei kingi ma sulle
kunagi. Mitte kunagi! Ma tahaks su nagu kärnase koera
siiasamasse aidaukse peale maha lüüa.“
„ Muidugi,“ irvitas poiss, „kui pettusega meest kätte ei
saa, siis peaks ta maha lööma, sest pärast saab mõni au­
sam ja korralikum tüdruk ta endale.“
Nende sõnadega hüppas Ott aidatrepilt maha ja ka­
dus pimedusse. Juuli seisis avatud uksel ja karjus talle jä­
rele, nii et seda oleks võidud eemale kaugele kuulda:
„ Sinusugust näru ei taha keegi ja ei saagi keegi!“XXIII.
Nagu Ott oletanud ja seadnud, nõnda hommikul ka
sündis. Selle asemel, et asuda varakult tööle ja ütelda ka
teistele, mis teha, Sass ei tõstnud oma jalgagi üle taga­
kambri uksepaku välja: ta istus ja pidas aru, kas üksi ise­
endaga või Maretiga. Lõpuks laskis ta ka Oskari kutsuda
ja ütles sellele:
„ Mina olen otsustand nüüd Oti ära saata,“ mis sina sest
arvad? “
„ Isa, ma olen sinuga ühes nõus,“ vastas Oskar lü­
hidalt.
„ Noh, siis pole muud kui mine saada ta sisse,“ ütles
Sass, ja nõnda oligi kogu asi lõpetatud.
Ott, kuigi teades juba ette, milles asi, ilmus rõõmsa
näoga peremehe ette, mängis lolli, kes ei aima midagi, ja
küsis:
„ Peremees, millest täna peale hakkame?“
„ Ei millestki enam ,“ vastas Sass.
„ T änaöösise asja
järele on parem, et võtate oma palga ja lähete Varga­
mäelt alla.“
„ A h nii, peremees,“ lausus sulane, ja äkki oli tal raske
lahkuda, sest kuigi ta teadis, mis teda hommikul ootas,
343ometi oli kuskil sügavas südamesopis pisitsipakene lootust,
et ehk läheb see number veel kord õnnelikult läbi. See oli
samuti nagu surmaga: tead, et surema pead, aga kui keegi
sulle lausa näkku ütleb, millal see sünnib, siis võpatad
ometi. Aga see kestis ainult silmapilgu nõnda, siis oli Ott
jällegi endine Ott ja lisas oma endistele sõnadele.
„ Noh,
kui nii, siis nii, las käia, peremees. Andke raha ja ma
kaon.“
„ Kas nõuate kahe nädala palga ette või kuidas?“ kü­
sis Sass. Ott mõtles pisut ja vastas siis:
„ Ei, peremees, parem ärge andke, nii või naa, aga
mina ise olen süüdi. Makske kolme päeva raha teepassiks,
sest päris süüta pole ka teie ise, peremees.“
Viimased sõ­
nad rääkis Ott juba naljatades.
„ Ma olen ju teiega küll kannatand,“ ütles Sass, nagu
end kaitstes.
„ Muidugi, peremees,“ vastas sulane, „ aga milleks pa­
ganaks on teil nii kena tütar!“
Sass ei osanud sellele midagi vastata, aga ta ei saanud
ka midagi parata, et need poisi sõnad ja poiss isegi talle sel
silmapilgul meeldisid. Ja nagu mõistaks Ott peremehe
tundmusi, rääkis ta pool naljatades, pool tõsiselt edasi:
„ Ma olen nõnda loodud, peremees, et kui on kusagil
läheduses ilus tüdruk, siis ei saa ma magada, mitte ei saa,
tee, mis tahes.“
„ A ga ükski tüdruk ei seisa ju kaua ilus, kui poisid
öösel läbi akna hakkavad tema juures käima,“ ütles Sass
nüüd. Neid sõnu kuulasid Maret ja Oskar tagakambris
läbi irvakil ukse pealt, sest Sass ja sulane tegid oma lõpp­
arveid eeskambris. Aga poeg kuulis isa sõnu hoopis tei­
siti kui ema, sest tema kuulas mehe, ema aga naise kõrva­
dega. Sellepärast ütles poeg etteheitvalt endamisi isale:
344„ Mis ta tühjaga veel plärab!“ kuna aga ema ei lausunud
midagi, ainult silmad tulid tal äkki vett täis, nii ilusad olid
tema meelest Sassi sõnad. Ja veel kord tuhandendat korda
andestas ta mehele tema vigase jala ja kõik need halvad
sõnad, mis ta eluajal teistelt inimestelt on pidanud tema
pärast kuulama, andestas haletsevad pilgudki, mida Maret
on pidanud nii sagedasti oma nahal kandma. Ja nagu
oleks perenaise salajased mõtted ja tundmused ülemeeli­
kusse sulasepoissigi hakanud, vastas see peremehele:
„ Õige seegi, peremees, tüdrukud ei seisa nõnda kuigi
kaua ilusad.“
Sellega oli õieti kogu toiming läbi. Sulasel oli raha
näpu vahel ja ka muidu oli teineteisele kõik öeldud, mis
üks mees teisele nende olukorras öelda võib. Peremees
tõusis laua tagant, et tagakambrisse minna. Sulane puutus
käega juba koja ukselinki. Aga siis pöördus peremees
veel kord ümber ja ütles:
„ Õieti öelda, mul on teist kahju, olite tubli töömees.“
„ Ehk võtate teine suvi tagasi?“ naeris sulane vastu.
„ Kui Elli eest ära saaks, siis ... “
„ Siis ei taha,“ ütles poiss ruttu vahele, „siin on nii sea
moodi saand tööd teha.“
Ütles ja läks kolinal uksest
välja, nagu oleks tal äkki süda täis saanud. Aga ei, Otil
ei olnud süda põrmugi täis, ta sattus ainult ülemeelikusse
tujju. Väljas kohtas ta Tiinat, kes tuli lauda poolt, ämber
käes, ja sellele ütles ta laia lõuaga naerdes:
„ Oleks see minu teha, siis sinu ma uputaks nagu pi­
meda kassipoja solgiämbrisse.“
„ Just minu ema sõnad,“ vastas Tiina samuti naerdes
poisile.
„ Tema ütles ikka, kui ta mu vigaseid jalgu vaa­
tas ja nuttis: kassipoja pistad kas või solgiämbrisse, aga
mis sa inimeselapsega teed, olgu ta ei tea kui suur rinu.“
345Aga nüüd jäi poiss äkki tõsiselt tüdrukule otsa vah­
tima, ja nõnda nad seisidki keset õue, poiss tõsiselt, tüdruk
naerdes. Kõik võisid oma lihasilmaga näha, kuis nad seal
nõnda seisid: võis näha Elli, kes piilus pisarsilmil toast läbi
auguga ukse, võis näha Oru Juuli, kes jäi poisi laia naeru
kuuldes oma toa otsas seisatama, võis näha Oskar, kes as­
tus parajasti uksest välja. Aga seda viimast märgates ilmus
Otile uuesti naeratus näole, küll mitte endises laiuses, aga
ikkagi, ja ta lõi käega ning hüüdis üle õla tagasi, kuna ta
ise läks aida poole:
„ Jumal sinuga! Ela pealegi! Ei uputand sind ema,
milleks siis minagi. '*
Oskarit ärritasid need sõnad silmapilkselt. Aga Tiina
vaatas ka temale naeratades otsa, nagu tahaks ta elu­
targalt ütelda: „Jäta ta! Surijatele ja lahkujatele ei pea
midagi pahaks panema.“
Ja nagu oleks ka Oskar seda
tarkust taibanud, vaibus temas viha naeratava tüdruku ees.
Ta läks küll sulasele aida juurde järele, aga juba ilma iga­
suguse meelepahata.
„ Noh, seekord võitsid sina,“ ütles Ott Oskarile.
„Aga
kes lõpuks naerab, naerab kõige paremini.“
„ Sama tark on öelda: kes lõpuks nutab, nutab kõige
paremini,“ vastas Oskar.
„ Mina juba ei nuta,“ kinnitas poiss.
„ Noh, siis on sul üpris õige aeg minna,“ arvas Oskar.
„O lgu,“ vastas Ott, „aga ma tulen tagasi, ma tulen
kindlasti tagasi.“
„ Ei sa tule,“ ütles Oskar nagu ähvardavalt.
„ Tulen!“ hüüdis Ott.
„ Elli on minu, tehke või tõrva!“
„Ära võta minu õe nime oma lõugu!“ hüüdis Oskar
äkki tulises vihas.
346„ Tohoo tont!“ hüüdis Ott naljatavalt vastu.
„ Esiteks
ei tohtinud puutuda, nüüd ei tohi enam nimegi suhu võtta!
Aga ega see aita. Neis asjus on nõnda, et mida rohkem
keelad, seda hullemaks läheb. Ja tead, mis mina sulle üt­
len, Oskar, ning ma ütlen seda sulle kui oma tulevasele
naisevennale: te võite mu küll Vargamäelt alla ajada, aga
Sooväljale, Metsakanti, Kassiarule, Urvakülasse või kuhugi
mujale teie käed ei ulata. Ja et ma seal ühel või teisel
pool praegu tööd ei leia, seda ma ei kardagi. Kui tarvis,
lepin vähema palgaga, aga siitmailt ma ei lahku, selle peale
võid sina ja võivad teisedki kihvti võtta. Mina tahan si­
nule ja ka teistele näidata, et mees võib ka teisiti elada,
kui ta tahab.“
„ Ära tühja kelgi,“ ütles Oskar.
„ Koer läheb oma okse
juurde tagasi.“
„ Ei lähe!“ hüüdis Ott.
„ L äkski juba!“ hüüdis Oskar ägedalt vastu.
„Kussa
käisid täna öösel? Kui oled täismees, siis vasta!
See tuli Otile ootamata. Tema ei oletanud, et Oskar
võiks tema öisest käigust midagi teada, sest Oskaril oli
raske ja rahulik uni. Ja see polekski ehk midagi teadnud,
kuid isa läks öösi lakka vaatama, kas mõlemad poisid seal
või puudub teine, ning nõnda äratas ta Oskari, kes ronis
varsti isa järele lakast maha ja läks piiluma, kustpoolt Ott
lõpuks välja ilmub. Oskar tegi seda selleks, et saada relva
Oti vastu Elli ees.
„ See oli viimast korda, ütles Ott lõpuks.
„ Seda sa ei usu isegi,“ vastas Oskar, „ja sellepärast on
kasulikum, et sa Vargamäelt võimalikult kaugele lähed.“
„ Ei, armas mees,“ ütles Ott silmapilkugi mõtlemata ja
lisas siis: „Soo, seks korra'ks oleks siis minu komud jällegi
kotis, nii et võib jalga lasta.
Mis sa arvad, kas maksab
347veel toa juurde minna head päeva jätma või teen niisamuti
sääred?“ küsis ta lõpuks Oskarilt sõbralikult nõu.
„ Parem, kui lähed niisamuti/' vastas Oskar.
„ Sündku sinu tahtmine,” nõustus Ott, nagu otsiks ta
teisega lepitust. Ja nõnda ta siis seadiski endale pambu
selga, astus aidast välja ja lähenes õueväravale, kuhu
paistis Soovälja oma kolme hoonerühmaga ja üle selle
kaugemal teisel pool raba valge kirik oma hallivõitu tor­
niga.
Selles tornis rippusid kellad, aga need ei löönud
praegu, sest polnud pühapäeva hommik. Polnud ka surnu-
matmist, sest see sünnib harilikult pärast lõunat. Nõnda
siis pidi Ott sootuks vaikselt Vargamäelt alla minema. Aga
enne kui ta jõudis värava avada, tuli perenaine M aret toa
poolt ja ütles:
„ Ott, ega sa siis ometi tühja kõhuga lähe. Tule söö,
enne kui lähed meie õueväravast välja.”
Kuuldes perenaise häält, sulane pöördus ümber ja astus
mõned sammud toa poole tagasi ning ütles naerdes:
„ Kulla pereema, toidust pole suurt lugugi, aga pere­
tütart oleks tahtnud enne minekut korraks näha.”
Need lõõpivalt öeldud sõnad hakkasid millegipärast
Mareti hinge kinni, sest tal meenus, kuis ta ise kord, kui oli
alles noor, seisis oma isa ees sama mehe pärast, kelle tü­
tart taheti nüüd näha, ja peaaegu liigutatult ütles ta majast
väljaaetud poisile:
„Tule söö enne kõht täis, ehk siis saad ka peretütart
veel korraks näha.”
Aga Oskarile, kes seisis natukese maa peal aida ees, ei
meeldinud ema sõnad sugugi. Ja kui Ott oma pambu võt­
tis ja ta aia otsa riputas, oleks ta hea meelega selle sealt
võtnud, poisile kätte ulatanud ja ütelnud:
348„Säh, võta ja mine, ma ei taha, et sa veel kord üle
Vargamäe toaläve astud.“
Aga muidugi Oskar ei lausunud sõnagi, sest ta teadis,
et ema ei kutsunud poissi sööma ilma isa nõusolekuta, ja
neile kahele vastu hakata oleks mõttetu.
Nõnda siis läks
Ott sisse, istus eeskambris lauda ja sõi üksipäinis, nagu
poleks ta enam seda väärt, et einestada ühes teistega. Ei
olnud ka ainustki hinge, kellega oleks võinud veel mõne
sõna vahetada. Peremees ja perenaine kuuldi tagakamb­
ris kopitsevat, aga neil polnud ka midagi teineteisele ütle­
mist, nagu ootaksid nad pikisilmi, millal poiss eeskambris
laua ääres oma mugimise lõpetab, nii et õhk saab vabaks
ja puhtaks. Ja Otil oligi söögiisu nagu peoga võetud,
vaevalt sai ainult mõned suutäied alla kugistada.
Kui ta
lauast tõusis, nii et pink kõlises, astus perenaine tagakamb­
rist välja, vaatas poisile nagu tähendusrikkalt otsa ja lipsas
tuppa.
Nüüd läks Ott tagakambri ukse juurde, lükkas
selle rohkem lahti, nii et nägi peremeest, ja soovis sellele
head päeva. Sass vaatas talle pisut nagu üle õla otsa ja
ütles:
„ Sinust saaks päris kena mees, aga sinu poisikese-
tembud. . . “
„Need tembud neh,“ kordas Ott, surus mütsi pähe ja
läks kambrist välja. Samal ajal tuli Elli toauksest, silmad
nutetud peas.
„ T üdruk, pea püsti!“ hüüdis Ott sellele.
„Ma tulen tagasi, ma tulen tingimata tagasi ja viin su ära.“
Aga Elli ei saanud sõnagi suust, sest poisi lohutus pani
ta silmad uuesti vett jooksma. Kui Ott tal käest kinni haa­
ras, siis oli Ellil tundmus, nagu ei peaks poiss sellest enam
kunagi lahti laskma; ta peaks sellest kõvasti kinni hoidma
ja nõnda peaksid nad kahekesi Vargamäelt alla minema.
Või kuigi ta praegu lahti laseks, sest et Oskar vahib aida
349ees ja ema läbi ukseaugu toast, siis peaks ta Ellile tasahilju
ütlema või märku andma, et ta tahab teda oodata lähemas
heinaküünis või Muulu raba servas vanade turbasarade
juures, ja Elli läheks talle kas või sama paljalt järele, nagu
ta praegu siin tema ees seisab.
Aga poiss eiütelnud enam midagi ega andnud ka enam
mingit märku, nagu polekski tal midagi ütelda või märku
anda. Ta laskis tüdruku käe lahti, läks oma pambu juurde,
seadis selle selga, pöördus siis Oskari poole, kes seisis ikka
veel nagu vahisõdur aida ees, ja hüüdis sellele nii valjult,
nagu peaks see kostma poole kilomeetri taha, vähemalt
Orulegi:
„ Hei, vanapoiss, läksime!“
„ L äksime pealegi,“ vastas Oskar vaikselt, ilma et oleks
liigutanud end.
Samal silmapilgul astus Sass välja ja jäi keset õue seis­
ma, nagu oleks tal kahju poisi minekust. Aga Elli, kuul­
des isa lahkumist tagakambrist, ruttas sinna, avas aknad,
läks läbi akna aeda, puges sirelipõõsa taha aiaaugu juurde
ning sealtkaudu toa taha põllule. Sest ta tahtis Otti veel
kord näha, tahtis teda nõnda näha, et samal silmapilgul
ei vaataks teda peale tema keegi muu.
Ka oli tal nagu
mingisugune salajane lootus, et ta võib poisiga veel kord
kokku saada ja mitte nõnda, tagu toa ees, kus vahti pidasid
ema ja vend. Võib-olla pöördub Ott ümber ja paneb teda
tähele, kui ta seisab aia ääres, ning ta jookseb ise üle põllu,
pamp seljas, või ta annab Ellile käega märku ja siis jook­
seb see, sest temal on ilma pambuta kergem joosta. Aga
ei, imelikul viisil ei vaadanud Ott kordagi tagasi ja nõnda
ei saanud ta enam kunagi teada, et Elli oli läbi aiaaugu pu­
genud ja seisis toa taga põllul. V arsti ei paistnud poisist
muud kui ainult pea, ja kui seegi hakkas mäeveeru varju
350vajuma, sammus Elli poisile järele, et ei kaoks silmist see
viimne liikuv punkt. Aga jõudnud põllupeenrale, ta ärkas
äkki nagu unest ja jäi seisma. Kuhu ta ikka pidi minema?
Kui kaugele? Ei, ta pöördus aiaaugu juurde tagasi. Pa­
rajasti kummardus ta pugema, kui kuulis aknalt ema hüüd-
vat häält. Elli astus sirelipõõsa varjust välja ja ütles:
„Ma olen siin, ema.“
„ Ma juba kartsin, et jooksid, hull loom, talle järele,“
rääkis ema, hääles ikka veel kerge värin.
„ See olekski ehk ainuke õige olnd,“ vastas Elli.
„Rumal laps, mis sina küll oled,“ sõitles teda Maret.
„ Et sinule ka niisuke mees ristiks kaela pidi tulema! Veel
täna öösel, kui ta sinu aknast välja kargas, on ta Orule
läind.“
„ See on vale!“ hüüdis Elli.
„ Kes seda ütleb? Mui­
dugi Tiina?“
„Ei, kallis laps, sinu oma vend,“ ütles Maret.
„ Oskar valetab, ’ hüüdis Elli.
„ Oskar on Oti peale
kade, sellepärast.“
„Miks ta siistema peale peakskade olema?“ küsis ema.
„ Ott meeldis Tiinale rohkem kui Oskar, see on kõik,“
seletas Elli.
„See oli algusest saadik nõnda ja sellepärast
ei võinud Oskar teda kannatada.
Ta näris ja noris Oti
kallal seni, kui sai ta minema, et Tiina jääks ainult temale.“
„ Kuidas sellega on, seda ma ei tea,“ rääkis Maret, „aga
et Ott täna öösel Orul käis, seda ma usun. Oskar on ju
isegi seda kuulnud, mis Juuli lahkudes Otile hüüdnud.“
Nüüd kadus Elli palgeilt äkki jume ja värisevail huulil
küsis ta:
„ Mis siis?“
351„ Juuli on öelnd, et Oti-sugust näru ei taha keegi ega
saagi keegi,“ rääkis ema.
Elli tahtis midagi ägedat vastata, aga sel silmapilgul
kostis vali püssipauk, kustpoolt just, sellest ei saadud
kambris aru, sest ka Elli oli läbi akna sisse tulnud, aga mõ­
lemad said mulje, et küllap see oli soosilla pool kandis.
Kas ema viimaste sõnade tõttu või mingil muul põhjusel,
aga Elli sattus juhulise paugu pärast ärevusse ja tema äre­
vus nakatas ka Mareti. Nad läksid üheskoos välja ja küsi­
sid meestelt, kes teritasid rehe all vikateid, et kas ka ne­
m ad pauku kuulnud. Ja muidugi, ka nemad on kuulnud,
kostnud vististi soosilla poolt.
„ Ega ometi Otil revolvrit olnd, et see minnes paugu­
tab? “ küsis Sass.
„ Ei olnd näha,“ vastas Oskar ja lisas: „See polnd re­
volvri pauk, vaid püssi oma, minu kõrv ei peta.“
Nõnda arvas Oskar ja ajas käiavänta ringi, kuna isa
hoidis vikatit. Meeste rahulik toiming hakkas ka naistesse
ning nad kaotasid oma hiljutise ärevuse. Elli pöördus
aida poole, et veel üks hea peatäis enne üksinda nutta, kui
läheb ühes teistega viljalõikusele, aga minnes nägi ta Oru
Karlat nagu ärevalt eneste poole tulevat ja jäi teda vaata­
ma.
Nõnda pani ta tähele, et mitte ainult Karla ei tule
kärmesti vuhkides nende poole, vaid et ka teised vahivad
temale nagu erutatult järele.
Elli ei suutnud end kuidagi
taltsutada, ta astus õueväravasse ja küsis mööduvalt
Karlalt:
„ Teisepere isa, kas te ehk teate, mis pauk see oli?“
„ Poiss, vaenlane, on toast püssi näpand ja paugutab
nüüd metsas, tahtsin minna selle tal käest ära võtta,“ vastas
Oru Karla Ellile ning vuhkis edasi minna.
„ T ähendab Eedi,“ mõtles Elli ning tal langes selline
352rahu südamesse, et kuigi läks pimedasse aita ja pani ukse
seestpoolt haaki, ei tulnud tal ometi ainustki pisarat silma.
Kui kaua ta just seal pimedas nuttu ootas, seda ta ei tea,
aga äkki kuulis ta, et õuevärav krääksus, ja see pani millegi­
pärast kogu tema rahuliku südame võpatama. Ta ruttas
ukse juurde, tõmbas haagi obadusest ja astus aidatrepile:
Oru Karla oli nende õue tulnud ja oli unustanud oma järel
värava sulgemata, nagu polekski ta Vargamäe peremees,
vaid mõni sibulakaupmees või kontsuotsija.
Elli mõtles
talle vastu minna, aga ta ei teinud tüdrukust väljagi, sest tal
polnud silmi tema nägemiseks.
—
Elli taipas äkki, et tal
polnud silmi peas ega nägu ees. Ja nagu oleks tüdrukul
korraga midagi üsna selge, ta jooksis ülepeakaela avatud
õueväravast välja.
Aga Oskar, kes oli ka õuevärava kääksumist kuulnud
ja rehealuse väravaile astunud vaatama, kes sealt tuleb,
märkas nagu Elligi, et teispere isal pole põrmugi nägu ees,
ja kuna talle sealsamas meenus ennistine püssipauk, siis
pistis ka tema ilma pikemata kõigest väest jooksu — õue­
väravast välja, mööda mäge alla, õele järele, karjudes ise
teda nimepidi, nagu oleks temal sama selgus käes, mis El-
lilgi. Nõnda nad siis jooksidki kahekesi, Elli ees, Oskar jä­
rel, ja kui oleks küsitud kas või kõige vanemailt Vargamäe
elanikelt, siis poleks ühtegi leitud, kes oleks mäletanud, et
õde oleks nõnda venna eest põgenenud, või et vend oleks
õde nõnda taga ajanud. Ei, nii meletut põgenemist ja taga­
ajamist polnud enne keegi siin näinud. Aga kuigi Elli oli
Oti seletusi võidujooksust nii hoolega kuulanud ja meelde
pannud, ometi ei aidanud see midagi, Oskar jõudis ikka
talle järele, pealegi veel tükk maad enne soosilda.
Aga
Elli hakkas karjuma ning põikles kõrvale, nii et ka Oskar
hakkas karjuma, põigeldes temale järele. Nõnda kukku­
23 Tõde ja õigus V.
353sid nad viimaks suure ähmiga maha, Elli alla, Oskar peale.
Aga isegi neljakäpukil ronis Elli ikka veel soosilla poole,
nagu ootaks teda just seal keegi.
„ Lase mind lahti!“ karjus ta vennale.
„ Mis sa must
tahad!“
„ Lähme koju,“ vastas Oskar.
„ L ähme kahekesi ilu­
sasti koju.“
Aga Elli ei tahtnud mingi hinna eest koju minna, tema
tahtis soosillale, nagu oleks tema kodu seal. Ja kui Oskar
teda lahti ei lasknud, palus ta teda jumalakeeli, aga kui
seegi ei aidanud, ähvardas ta hammustada.
„ Hammusta, kui sa muidu ei või, aga lähme koju,“
rääkis Oskar paluvalt.
t
Aga Elli ei hammustanud, ta ei võtnud ainult jalgu
alla, nagu oleks ta joostes kogu oma jõu kulutanud. Nõnda
siis haaras Oskar ta viimaks sülle ja läks temaga mööda
väljamäge üles.
Tüdruk nuuksus hääletult, heitis ometi
oma saatusele alla, et ta peab koju tagasi minema. Mäe­
veerul tuli Maret vastu, sest ta oli läbi aia laste jooksu
näinud. T a oli surmani hirmunud, nähes Eliit venna kätel.
„ Mis on?“ küsis ta.
„ Mis on Elliga?“
„ Ta tahtis sinna joosta, ma tõin ta tagasi,“ seletas
Oskar.
„ Kuhu sinna?“ küsis Maret, kes polnud Oru Karlat
näinud, sest see oli jäänud Sassi juurde rehe alla.
„ Ma ei tea kuhu,“ vastas Oskar.
„ Ma tahtsin Oti juurde,“ nuuksus tüdruk.
„ Rumal laps!“ hüüdis Maret.
„Jumal teab, kus maal
Ott juba on.“
„ Ei, ei, Ott on seal, Ott on soosillal, ma nägin seda
teisepere isa näost,“ karjus Elli.
„ Kui see poleks Ott, mil­
354leks siis teisepere isa meile tuli? Ta ei osanud õueväravatki
kinni panna, nõnda ta tuli.“
Nõnda sai Maretki teada, mis tema laste hirmus jooks­
mine tähendas. Aga kui ta nõudis lähemat seletust, siis ei
teadnud Elli ega Oskar õieti mitte kui midagi.
„ Küll olete teie mul kahekesi arutud!“ hüüdis ema, ja
kuigi tal endal süda sees värises, katsus ta siiski julgustavalt
naeratada. Aga kui nad jõudsid õueväravasse, seisid seal
mõlemad Vargamäe peremehed teineteise kõrval, nagu
poleks nende vahel kunagi vähematki vistart olnud ega
tulegi, ning nad kumbki ei pannud nagu põrmugi imeks, et
vend kannab päise päeva ajal nõnda oma täiskasvanud
õde. Sass lausus ainult nagu mööda minnes:
„ Oskar, sa vii Elli tuppa ja tule siis siia tagasi!“
Aga kui tüdruk kuulis need ükskõiksed sõnad, kargas
ta kui välk venna kätelt ja tormas Oru Karla juurde.
„On ta surnud?“küsista.
„ Ta on surnud,“ lisas ta ise
nagu kinnitades, kui Karla ei vastanud.
„Ma ju tundsin
kohe,“ rääkis Elli, „ma tundsin seda juba siis, kui ma seda
pauku kuulsin.“
„ Maret, vii Elli ära,“ ütles Sass, ja kui tüdruk ei taht­
nud minna, andis isa Oskarile märku, et see aitaks õe
kambri toimetada. Kui see sündinud ja Oskar uuesti ko­
hal, ütles isa: „Sa istu ratta selga ja kihuta miilitsamehe
juurde või mis asjamees see seal on — peab sõna viima.
Las ta teatab, kuhu vaja, sest Ott on soosillal tapetud,
maha lastud, pähe, nagu teisepere isa räägib. Lähme ühes
alla, siis näed oma silmaga, et tead öelda. Meie peame
vahti tulema, ega me või teda nõnda sinna jätta.“
„ On ta ise seda teind või?“ küsis Oskar.
„ Ei, teisepere isa arvab, et vist tema poiss,“ vastas Sass.
23*
355„Jah, meie püss on kodust kadund ja poissi pole ka
kusagil, nii et. .
rääkis Karla.
Kõik kolm seisid mõttetute nägudega paratam atu sünd­
muse ees.
Igaüks ajas oma aimuste ja mälestuste radu,
ilma et keegi oleks tarvilikuks pidanud sellest sõnagi teis­
tele lausuda. Nõnda läksid nad kolmekesi mööda välja-
mäge alla soosilla poole.
356XXIV.
Üksik pauk Vargamäe soosillal äratas nagu kogu ümb­
ruse unest. Juba mõne tunni pärast kihas siin ammunäge-
mata elu. Ei tulnud mitte ainult arst ja kohtuvõimud
autoga, vaid saabus ka uudishimulisi ratastel ja jalgsi, nagu
poleks inimestel ilusa ilmaga muud mõistlikumat teha, kui
tulla korraks kõndima Vargamäe soosillale.
Aga näha ja kuulda oli siin õieti vähe.
Vargamäe
meeste esialgsele oletusele, et Otile on lastud lähedase maa
tagant haavlilaeng pahemasse meelekohta ja vististi nõnda,
et surm pidi olema silmapilkne, lisas arstlik lahkamine
ainult niipalju, et laskmisel on tarvitatud haavleid nr. null
ja et surm on olnud valuta. Sellist surma soovis tüse,
punnispaletega arst igale inimesele, sest niisugune surm on
loomulik — nimelt valuta surm, kui ta tuleb ilma haavli­
laenguta. Kui mõned kahtlesid, kas surm üldse võib olla
valuta, käskis arst tapetule näkku vaadata: seal olevat veel
praegugi tunda naeratuse jälgi. See pole aga kuidagi või­
malik, kui inimene sureb kannatades. Lahkunul pidi surma
silmapilgul olema üldse hea tuju, mõnus meeleolu ja loo­
tusrikka tuleviku aimus, nii et siin esines üks haruldasist
õnnelikest surmajuhtudest, nagu arvas arst oma tähele­
panekute põhjal.
357Ametivõimude juurdlus ei suutnud arsti arvamusi ta­
petu roosilise meeleolu suhtes kuigi palju tõendada.
Ei
saadud sedagi kindlaks teha, milleks kadunu oli lahkunud
teenistusest silmapilgul, kus tema tööjõud nii marjaks ära
oleks kulunud. Mis asi ajas ta Vargamäelt minema? Kus
teda oodati? Kuhu ta mõtles minna? Ühelegi küsimusele
ei saadud vastust, sest poiss oli olnud omataoline põikpea,
kellest ükski ei teadnud midagi lähemat.
Üldse jooksis kogu juurdlus kuidagi tühja ja seda esi­
meses järjekorras sellepärast, et see, keda peeti kuriteo
kordasaatjaks, oli jäljetult kadunud. Ei saadud sedagi
kindlaks teha, kas tõesti tulistas Oru Eedi Otti all soosillal
või tegi seda ehk mõni teine, kel Otiga vanad arved õien­
dada.
Oru Karla enda esialgne oletus, et see on vististi
tema poisi temp, ei lasknud end millegagi põhjendada.
Sest mis võis Eedil olla tegemist Otiga? Mis viha võis
neil kahel olla? Õige, Ott käis küll üks ja teine kord
naabertalus, aga Eediga polnud tal kunagi lähemat kokku­
puutumist, ammugi mitte vihavaenu. Samuti oli Oti läbi­
saamine ka teistega hea, nii et tema äkiline surm paistis
kõigile otse mõistatusena.
Mis aga puutub Eedisse, siis polnud keegi varemalt
tähele pannud, et tema kellelegi kallale tükiks või vägi­
valda kipuks tarvitama. Tema ainukeseks nõrkuseks olid
laskeriistad, seda eriti sest ajast saadik, kus ta ise laske-
riistalt elukardetava vigastuse sai. Aga ta põmmutas
muidu niisama, ilma et oleks kunagi ühelegi hingele teinud
kurja või ilma et keegi oleks teda pisutki kartnud. Teda
võis palja sõnaga alati vaos hoida.
Ainukeseks tema
kahtlustajakas oli Mäe karjapoiss, kuna see ju ütles, et
tema olevat Oru Eedit ikka kartnud, sest tema käinud teda
soos kimbutamas ja tükkinud isegi Tiinale kallale.
358Kuid Tiina lükkas karjapoisi kahtlustused peaaegu ter­
vena tagasi, sest mis tema ja Eedi vahel sündinud, olnud
rohkem nali kui tõsi. Mitte ainult temaga, vaid ka kõigi
teistega armastanud poiss rammu katsuda, olgu meeste või
naistega, sest ta tahtnud kangesti meheks saada ja arvanud,
et meheks teeb poisi ainult ramm.
Nii siis kippunud ta
kord temaga, s. t. Tiinaga, soos rammu katsuma. Et aga
koer pole võinud poissi kannatada, sest see armastanud
teda õrritada ja kividega pilduda, siis karanud ta poisile
kallale ja rebinud tema püksid lõhki. See olnud kõik,
muud ei midagi. Kõike kokku võttes, mis ametivõimu­
dele teatavaks sai, pidi noormehe surmas oletama ennem
õnnetust või hooletust kui kuritegu.
Seega siis ei jäänud muud üle, kui pidi kahtlustatava
poisi üles otsima. Seda tehti alguses väga salapäraselt:
sõideti üheskoos minema ja õhtul pimedas hiilis üks
ametnik Vargamäe maile tagasi, et näha, kas poiss tuleb
öösi metsast koju või kas tal on kellegagi omastest kokku­
saamist. Sel korral haukusid Vargamäel mõlema pere
koerad peaaegu kogu öö, nagu oleksid hundid kuskil käi­
mas või nagu otsiksid vargad Vargamäe aitadesse teed.
Kõigi südameid täitis mingisugune ebausklik hirm ja vähe
oli neid, kes magasid sel ööl rahulikult.
„ Koerad hauguvad ja uluvad, nagu kolaks Oti hing
mööda Vargamäge ümber,“ ütles Maret Sassile asemel.
„ Aga kes teda kurja teab,“ vastas Sass, „ehk kolab
tõepoolest. Lõhkusid ju teise pea nüüd hoopis ära, esi­
teks poiss oma püssiga, pärast arst pussiga. Nõnda võib
igaüks lõpuks hakata ümber kolama ja koeri heidutama.“
. . Arvad siis sina ikka tõesti, et teisepere poiss selle Oti
hingekese tuksu pani?“ küsis Maret Sassilt.
„ A ga kes siis?“ küsis Sass vastu.
359„ Siis ikka vist selle Juuli asja pärast,“ arvas Maret.
„ No küllap vist,“ lausus Sass.
„ Näe, enne oli nõnda,
et narri tüdruk ä’ä ja ta pistab pea silmusesse või kargab
vette, kas või oma kaevu, aga nüüd, kui üldse midagi sün­
nib, siis poisiga, just nagu oleks see narritud.“
„ Sa siis usud, et Juuli on selle asja taga?“ küsis Maret
õudusega.
„ Aga mis sa siis arvad?“ küsis Sass vastu.
„ Ega see
loll poiss ometi omapead. . . “
„ A ga ehk läks ometi ise kadedusest, sest ta armasta­
nud ju kangesti Juuliga rammu katsuda ja hoidnud teda
kui hull taga,“ ütles Maret.
„ Lõpuks, kes teda hullu looma teab, jumal ehk üksi,“
lausus Sass nagu kaheldes oma esialgseis oletusis.
Aga Elli, kes lamas siinsamas tagakambris, ilma et
oleks leidnud und, ja kuulis vanemate tasast sosinat Juu­
list, poisist ja Otist, ei kahelnud milleski, kuigi ta ei saanud
õieti aru, millised olid just isa ja ema arvamused. Ellil oli
algusest saadik kõik selge: Juuli oli tema, Elli peale armu­
kade, sest et Ott jättis ta maha ja hoidis Elli poole, armas­
tas teda tõsiselt, mitte nõnda nagu Juulit. See siis südame­
täiega ajaski Eedi Oti kallale, nii et kui ei saa Juuli ise teda,
siis ei pidanud teda saama ka Elli ega keegi teine. Ja kui
see oleks tõsi, mis Oskar räägib, — nüüd juba Elli hakkas
uskuma, et Ott käis viimasel ööl pärast tema juurest põge­
nemist tõepoolest Orul — , siis oleks kõik üsna lihtis: Otilt
endalt saadi Orul teada, kuidas tema asjad Mäel ja millal
ta peab minema. Jah, Ott ise võis seda rumalast peast
rääkida. Pealegi oli tal lahkumise hommikul selline mür-
geldav meeleolu, et tema minekut võidi Orul ilma mille­
tagi tähele panna. Õige: seal võidi näha, kuidas Ott, pamp
seljas, lähenes õueväravale ja kuidas Maret talle vastu läks
360ning teda tuppa kutsus, nii et Ott siinsamas pambu seljast
võttis ja aia otsa riputas.
Sellest ajast, mis Ott kulutas
kambris süües ja pärast mõne sõna Elliga juttu ajades, jät­
kus lahedasti, et soosillale püssiga ette jõuda.
Nõnda oli asi Elli arvates, ja kui see oleks olnud tema
teha, siis oleks ta seda ka ametivõimudele seletanud, nii et
nad oleksid kohe õige otsa peale saanud, nagu Elli ise
ütles. Teistel maksis suurt vaeva õnnetule tüdrukule selgeks
teha, et kogu tema süüdistus on paljas oletus, mida ei saa
millegagi põhjendada, või peab hakkama seletama ka Juuli
ja Oti vahekorda, viimase sealjõlkumist. Kuid mis teavad
nad sellestki? Ei midagi rohkem, kui et Ott käis mõni aeg
öösiti Orul, see on kõik. Aga mida tõendab see, liiatigi
kui Juuli ja Helene magasid aidas kahekesi? Kas vähe käi­
vad poisid öösiti tüdrukute pool, aga ega siis sellele ometi
kohe järgne tapmine. Sest kui see tõesti nõnda sünniks,
siis peaks vähemalt pooled poisid olema tapetud ja pooled
tüdrukud olema mõrtsukad. Isegi see ei aitaks! Võib-olla
peaks kõik poisid maha tapma, nii et lõpuks polekski neid
enam tüdrukutel tappa.
Nõnda on lugu poiste ja tüdru­
kutega maailmas, ainult Elli on alles noor ja rumal, ei
tunne elu, ei tunne asja. Ott kippus tema endagi juurde,
aga ei saanud, sest Elli magas tagakambris. Oleks ta m a­
ganud aidas, siis oleks temaga võinud seesama sündida, mis
Oru Juuligagi, nõnda arvas Oskar.
„ Eluilmaski mitte!“ hüüdis Elli siin.
„ Sa arvad, et Ott poleks osanud sind ära meelitada?“
küsis Oskar.
„ Ei, vaid ta poleks mind kunagi maha jätnud,“ vastas
Elli.
„ Ja kui ta selle mõttega oleks tulnd, siis oleks ma
seda kohe tund ja kõigele silmapilkselt lõpu teind.“
361„ Sa räägid nagu laps,“ ütles Oskar õele.
„ Mitte mi­
dagi poleks sa tund ega teind. Nõnda arvavad kõik tüdru­
kud ja ometi lõpeb kõik nagu harilikult.“
Aga Elli ei uskunud venda, vafd usaldas iseennast, ja
et üsna kindel olla, siis tegi ta juttu ka Tiinaga, sest Oti
surm oli saanud nende vahel lepitusohvriks.
Tiina oli
jalamaid Elliga ühes nõus ja ütles, et ka temaga ei võiks
kunagi midagi niisukest juhtuda, nagu Oskar arvab. Ei või
üldse olla, et keegi mees võiks tema ära meelitada, nii et
tema teda usuks, sest kui Tiina kedagi usub, siis tema usub
teda ilma meelituseta, ja kui ta ei usu, siis ei aita mingi­
sugused meelitused. Mehed on Tiina arvates jumalast
naistele antud ja määratud, mehed on jumala armuand, ja
kuidas võiks sind keegi teine ära meelitada, kui sul on oma
jumalast saadetud armuand.
Need Tiina arvamused olid nagu Elli oma suust kukku­
nud, ainult et Elli ise ei osanud neid nii hästi väljendada,
aga olid nad kord väljendatud, siis oskas Elli neid väga
hästi vennale edasi anda, nii et see mõistis: Ott oli jumala
armuand Ellile ja sellepärast poleks võinud temaga, s. o.
Elliga, kunagi sedasama juhtuda, mis juhtus Juuliga — et
ta pidiminema Otti tapma, liiatigi veel oma tohmaka venna
käe läbi. Et aga Juuli seda oli teinud, siis põles Elli tema
vastu tulises vihas ja tasumishimus. Seisukord oli nii krii­
tiline, et ülepeakaela kutsuti lõpuks Indrek kraavilt koju
appi tüdruku meelt muutma, temale õiget aru pähe pa­
nema.
Nõnda nad siis istusid kahekesi tagakambris ja
vaidlesid, kas Ott oli Ellile jumala armuand, nagu Tiina
öelnud, või oli ta ainult tühipaljas poiss, kes oskas tüdru­
kuid hullutada.
„ Hea küll,“ ütles Indrek lõpuks, „olgu nõnda, et Ott
oli sinule jumalast määratud, aga mis oli tal siis Juuliga te­
362gemist? Ja mis on sinul Juuliga tegemist? Jäta ta rahule,
või muidu tikub ta ka sinule kallale.
„ Mis on temal minust rääkida?“ küsis Elli.
„ Samapalju kui sinul temast,” vastas Indrek, „se3t
sinul pole tema kohta põrmugi rohkem tõendeid kui temal
sinu kohta. Pealegi, ega sa tea ju, mis Ott temale sinust
ja meist kõigist võis rääkida.”
„ Aga Oskar kuulis ju, mis Juuli viimasel ööl Otile jä­
rele karjus,” ütles Elli.
„ Oskar ütleb, et tema neid kuuldud sõnu kordama ei
hakka, ja kui sina nendega välja tuled, siis salgab tema nad
hoopis maha,” seletas Indrek.
„ A haa, nüüd ma mõistan,” hüüdis Elli, „Oskar on
Juuliga ühe mütsi all! See on Tiina pärast, sest Ott meel­
dis Tiinale rohkem kui Oskar, seda ei annagi Oskar Otile
surnust peastki andeks.”
„ Armas laps, sa oled oma Otiga aru kaotanud,“ ütles
Indrek.
„ Sa räägid temast, nagu oleks ta mõni kullatükk.“
„ Seda ta oligi,” kinnitas Elli.
„ Hea küll,“ nõustus Indrek, „ütleme, ta oli, aga ainult
seni, kui ta elas. Nüüd on ta ainult muld, mis varsti haiseb. ”
„ Issand, kui koledasti sa, onu, räägid!“ hüüdis Elli.
„ Lapsuke, sa ei kuula ju vähemast,“ seletas Indrek.
„ Ott on nüüd surnud, ütlen ma, ja iga elav inimene on roh­
kem väärt kui tema.”
„ Seda arvad ju ainult sina, onu,” ütles Elli.
„Ei, vaid see on nõnda,” kinnitas Indrek.
„Temast on
ainult nimi veel järele jäänud, ainult mälestus, see ongi see
kuld, mis temast järele on.
Kui sa nüüd mõtled hakata
võõraste inimeste ees Juuli asjast rääkima, ning kui see
pistab südametäiega sinust jutustama, kas või sinu tänasest
jooksustki, ja Tiina omakorda sellest, kuidas Ott temale
363kallale kippus ning sellepärast Oskariga kakles, kas sa ei
ütleks mulle, mis jääks siis sellest Oti viimsest kullast, tema
heast nimest veel järele? Me peaksime ta vastastikku keelt
kandes nõnda maha tegema, et kõik tuleksid otsusele —
koerale koera surm. Ega sa siis ometi seda taha? Sest
pea meeles: sinul võib ju õigus olla, aga ega siis teistel ole
põhjust sind rohkem uskuda kui Juulit või mõnda teist, sest
ühed kuulujutud on need lõpuks kõik. Sellepärast lase oma
kuldne Ott surra ausat surma, ära pane tema nime samuti
halvasti lehkama, nagu sünnib tema kehaga.“
„ Ma tahan tema surma pärast kätte maksta,“ ütles Elli
ägedalt vahele.
„ Rumal laps, sa maksad ju iseendale tema surma kätte,
kas sa siis sellest ükskord aru ei saa,“ ütles Indrek.
„Sa
tõmbad endale niisukese kila-kola kaela, et sa ei pääse sel­
lest kogu eluajal. Ja milleks seda? Sina pole ometi Oti
surmas kuidagi süüdi. Sinu armastus tema vastu polnud
ometi kuritegu.
Sinule aitab sellest kannatusest, mis sul
on, milleks pimesi otsida veel suuremat.“
„ Kõik tuli sellest, et Ott pidi meilt ära minema,“ ütles
tüdruk lõpuks alistunult, nagu painduks ta alla paratama­
tusele.
„Ei, armas laps, vaidles Indrek vastu.
„ See, mis sün­
dis soosillal, oleks võinud ka igal teisel paigal sündida,
kuigi Ott oleks jäänud siia. Kõik tuli sellest, et Ott oli nii­
suke, nagu ta tõelikult oli. Sina ei võinud muidugi mi­
dagi parata, et ta sulle meeldis, ja tema ei võinud midagi
parata, et ta läks sinu akna alt otsemat teed Oru aidaukse
taha, sealt sissegi, ja nõnda see pidigi tulema. Kes lõpuks
Oti tappis ja kelle õhutusel, ega see olegi nii väga tähtis,
sest tõelik Oti mõrtsukas on tema ise või ...“
„ Onu! hüüdis Elli karjatavalt vahele.
364„ Just nii, armas laps,“ kinnitas Indrek tüdrukule ja sili­
tas tema paremat kätt, mis nagu abi otsides oli haaranud
kramplikult Indreku pahemast kinni.
„ Seda on muidugi
väga valus mõelda, veel valusam teiselt kuulda, aga ometi
on see nõnda.
Oleks ta viimaselgi ööl koju jäänud, siis
oleks ehk kõik teisiti tulnud. Viimne öö oligi ehk tema
saatuse otsustajaks, sest muidu on arusaamatu, miks temaga
juba ammugi see ei sündinud, mis sündis soosillal. On ini­
mesi, kes nagu otsiksid oma otsa, ja Ott oli nähtavasti üks
neist. Tema ei märganud muidu Vargamäelt lahkuda, kui
läks enne endale tapjat muretsema. Aga muidugi, üks või­
malus on ometi veel olemas, nimelt, et kõik võis sündida
juhuliselt, lihtsalt kogemata, nii et Oti surmas pole süüdi ei
tema ise ega ka keegi teine, või kuigi on, siis ainult see,
keda nimetatakse jumalaks.“
„ Ott jumalat ei uskunud,“ ütles Elli.
„ See on üsna ükskõik,“ vastas Indrek.
„ Aga mis viha sel jumalal siis tema vastu oli?“
„A h, armas laps,“ ohkas Indrek, „seda on kergem kü­
sida kui vastata! Võib-olla jumal isegi jääks sulle siin vas­
tuse võlgu. Aga muidugi, tema ei vasta ju. Võib-olla on
see nõnda, nagu minu isa all saunas seletab. Võib-olla
pole inimene jumala ees rohkem kui kraavilabidas, pole
rohkem kui lapse käes mõni kärbes või parm, kellel ta pea
otsast ära väänab või tiivad ära kisub. Pole sedagi, pole
üldse midagi! Ainult tühine tuju, rumal nali. Luhtunud
nali, mille peaks ümber tegema, ümber mõtlema, enne kui
ta midagi loeb. Aga inimest ei ole tänini ümber mõeldud,
sellepärast on kõik, nagu ta on.“
Tüdruk jäi Indrekut kuulama. Teda vaigistas ehk roh­
kem paitav puutumine kui vaikselt ja veendunult räägitud
sõnad. Lõpuks muutus ta meel haledaks ja tal hakkas
365kahju iseendast, hakkas kahju ka onust, kes nii alistunult
rääkis, hakkas kahju kõigist inimestest, et jumal nendega
nõnda mängib, hakkas nagu kahju isegi Oru Juulist, üks­
kõik mis ta on või mis ta teinud. Elli puges ninapidi Ind­
reku juurde ja puhkes nutma.
See silitas tema pead ja
käsi, lohutades sealjuures tüdrukut tema noorusega.
Elu
on ju alles ees, terve pikk elu. Mis peaks siis tema, Indrek,
tegema, kui Elli nutab? Vaadaku ometi, tema, Indrek, on
juba hall ja ometi tahab ta elada, loodab ikka veel. Tema
on juba ligemale aasta Vargamäel kraavi kaevanud ja
tahab veel mitu aastat kaevata, sest tema usub oma elu­
õnne.
Nõnda siis Elli jõudiski sinnamaale, et kui tuli ülekuu­
lamine, siis ei teadnud ta midagi ega polnud ka midagi
kuulnud, nagu oleks selles mitteteadmises peitunudki tema
eluõnn. Samuti oli lugu ka teistega. Sest nad kõik kart­
sid, et kui hakata kord rääkima, siis ei tule enne lõppu, kui
loputa kogu Vargamäe must pesu terve ilma ees, muidugi
selle naeruks ja irvituseks. Aga kõige enam kardeti veel
seda, mis tuleb pärast musta pesu loputamist. Sest kui ha­
kata teineteise peale kaebama või teineteist paljastama, siis
ei ole pärastisel vaenul otsa ega äärt. Tänini on ikka veel
kuldsed päevad olnud, mujal maailmas on palju hullem,
sest seal on vastastikused tapmised ja põletamised. Oti
surma põhjuste selgitamine võiks samad asjad ka Varga­
mäele tuua. On sel mõtet? On sel mingit mõtet? Ärkab
Ott sellepärast ellu? Tahab keegi tõsiselt tema elluärka­
mist? Kui Õnnistegija isegi ilmuks Vargamäe soosillale ja
küsiks kahe pere inimesilt, tahab ehk keegi, et tema Oti
üles ärataks, siis ei leiduks vististi kedagi, kes söandaks Jee­
suse Kristuse palge ette astuda.
Isegi Elli ei teeks seda,
sest kuigi tal on Otist hirmus kahju, ometi kaldub ta lõpuks
366arvamusele, et on ta kord surnud, siis jäägugi surnuks.
Pealegi, Elli kuulis, kuis nad tema pea purustanud, seda
oleks jumalalgi nii raske terveks teha. Vaene Ott!
Aga koerad haukusid ja ulgusid ikka veel öösiti Var­
gamäel, nagu ei tahakski vaese Oti hing oma ümberkola-
mist siin jätta, kuigi tema keha oli juba ammu siit läinud.
Sest sündis imelisim ime: Otti ilmusid matma ema ja õde.
Keegi nagu ei oletanud, et sellisel poisil võiks olla ema,
kes ta ilmale kandnud, või noor nägus õde, keda mõni
poiss võiks ära meelitada, või nagu Vargamäe Eespere
Sass ütles — ära narrida, nagu meelitas ja narris Ott ise
teiste vendade õdesid. Miski ei mõjunud Mäe Ellisse nii
kainestavalt kui Oti ema ja õe ilmumine. Alles nagu nüüd
esimest korda avanesid ta silmad ja ta nägi, mis mees oli
tema armastatud Ott. Ja veel rohkem veendus ta, et Õn­
nistegija tegi targasti, kui ta ei ilmunud Vargamäe soosillale
Otti ellu äratama. Nüüd hakkas Elli pikkamisi ka seda tai­
pama, mis mõtlesid vanemad, Oskar ja Tiina, kui nad ühi­
sel jõul tema järele valvasid.
Mis aga puutus koerte haukumisse ja ulgumisse, siis sel­
les asjas olid sauna Indrekul omad arvamused. Tema ütles
tasakesi isale, nagu kardaks ta, et kõvemat kõnet võidaks
akna või ukse taga pealt kuulata:
„ Varitsevad muidugi ikka veel Eedit.“
„ Ega hullu tea,“ lausus isa.
„ Ega need koerad muidu nii käest ära o!e,“ ütles Ind­
rek, „et ööd läbi lõugavad.“
„ See ei tahagi välja tulla,“ rääkis isa, „kas õige jääbki
kadunuks.“
„ O lekski kõige mõistlikum,“ arvas Indrek.
„ Miks nii?“ küsis isa.
367„ Noh, siis oleks kõik valmis, poleks enam juurdlust ega
peamurdmist, kinnivõtmist ega kohtukäimist,“ seletas
Indrek.
„ Seda nüüd küll,“ oli ka isa nõus. „ Nii et jumal oleks
seekord hullu pand kohtumõistjaks.
„ Otsus sai ka sellekohane,“ ütles Indrek ja lisas natu­
kese aja pärast: „Jumal armastab üldse siinilmas hullude
jaarutute kaudu kohut mõista ja õigust jagada: kord matab
tuline tuhk linnad ja maad oma alla, kord neelab meri ter­
ved mandrid ja saared ühes tema elanikega, kord kargab
torm inimeste peale ja tapab nad ning hävitab nende elu­
asemed, kord pistab ta võimu pihku ogaratele või kõrilõika­
jatele ning siis hukkuvad kümned miljonid.“
„ Jah, ja ikka ei tule veel viimnepäev,“ ütles vana And­
res, nagu ootaks ta tõepoolest seda.
„ Ikka ei tule veel,“ kinnitas Indrek, nagu ootaks tema
ühes isaga.
Aga tõepoolest polnud ei ühel ega teisel viimnepäev
kuigi südame ligidal, vaid ennem keerlesid nendegi mõt­
ted selle ümber, mis huvitas mitte ainult kõiki vargamäe-
lasi, vaid ka teisi ümberkaudseid elanikke, nimelt; millega
lõpeb see Oti jant? Jah, varsti hakati sellest kui jandist
rääkima. Ainult kui keegi läks mööda soosilda paksu kase-
tihniku vahel, siis tundis ta jubedust rinnas, nagu võiks ka
temaga samuti sündida, nagu sündis Otiga päise päeva ajal.
Ometi ei jätnud poisid sellepärast külavahelist hulkumist,
aidauste taga kobistamist ja lakkaronimist, sest nemad ar­
vasid üsna lihtsalt: neil pole vaja üle Vargamäe soosilla
minna, ja ega igal pool ole nii kangeid tüdrukuid kui Var­
gamäel.
Nõnda käis elu oma rada, nagu poleks üldse midagi
erakorralist juhtunud. Unustati varsti peaaegu seegi, et
368Oru Eedi alles vajaka.
Ainult Orul endal ei unustatud
seda. Seal käidi südaöösigi väljas tasakesi kuulatamas, mis
need koerad küll hauguvad ja uluvad, aga kuskilt ei kost­
nud kippu ega kõppu.
„ Kas poiss, loll, ei julge õige koju tulla, kolab muidu
ligilähedal ümber või mis see on,“ rääkis Karla kord, väl­
jast kuulatamast tuppa astudes.
„ Kui ta koju ei julgeks tulla, siis annaks ta metsaski
ligi,“ arvas vana Pearu.
„Temaga peab ikka mõni teine
lugu olema.“
„ Tuleb lõpuks rohkem inimesi kokku ajada ja kauge­
malt teda otsima minna,“ rääkis Karla; „soosilla kandis
teda küll kusagil ei ole, selle oleme kõik risti ja põigiti hul­
gakesi läbi käind.“
Pearu ei vastanud enam, nagu ei maksaks sellest rää­
kida. Üldse hoiduti nagu kogu Orul asja lähemalt aruta­
rnast, sest tapetud oli ju teispere sulane, mitte nende oma,
või õieti polnud Ott surma silmapilgul üldse enam Varga­
mäe teenistuses, nii et oli seega hoopis võõras ja kõrvaline
isik. Ainult ema käis nagu munas kana hädalise näoga ringi
ja katsus juttu teha kord ühega, kord teisega, ilma et oleks
kuskil leidnud õiget vastust. Mitu korda oli ta Juulilt küsi­
nud, mis tema siis nüüd kogu asjast arvab, aga Juuli, kes
vahtis tardunud pilgul oma ette, võpatas ainult pisut ja kas
ei vastanud üldse midagi või kui vastas, siis nõnda, et oleks
võinud ka vastamata jätta. Ainukene, kes oma arvamuste
ja sõnadega kitsi polnud, oli Helene, aga teda ema ei taht­
nud kuulda, vaid käskis tal suu pidada. Sest Helene ütles
emale lausa, et olgu muud, mis on, aga temal on hea meel,
et see poisirajakas oma palga sai. Ainult kahju, et Juuli
teda nii tõsiselt võttis, niisukest poissi ei või tõsiselt võtta,
seda kinnitas Helene. Hea oli tema arvates ka see, et teis-
24 Tõde ja õigus V'.
369pere Elli oma „aitüma“ sai, küllap mäletab nüüd kogu elu­
aeg, mis tähendab teise eest nälpama minna. Nõnda olid
asjad Helene arvates üsna heas korras, aga aidaust aitas ta
õel siiski iga õhtu lukustada, riivistada ja haakida ning
lõpuks talle veel raske kirstu ette vedada, nagu oleks sur­
nud Ott tüdrukute meelitamises palju kangem kui elus.
Üldse oli Juuli Helene meelest pisut naljakas, et ta kogu
asja nii südamesse võttis.
Asi oli ju nüüd ühel pool, ja
jumal tänatud.
„ O led tast ometi ükskord lahti,“ ütles Helene õele ker­
gendatud südamega.
„ O leks sa minu asemel, siis sa tunneks, et elusast inime­
sest saab kergemini lahti kui surnust,“ vastas Juuli. Sellega
nõustus ka Helene, öeldes:
„See on tõesti nõnda.
Kui Eedi kodus oli, mõtlesin
ma mitu korda, et hea oleks, kui ta otsa saaks, aga nüüd,
kus ta ehk ongi juba otsa saand, hakkan ma teda taga igat­
sema, ootan pikisilmi, et kust nurga tagant ta välja tuleb.“
Aga Juuli ütles, et tema kardab nüüd Eedit, temal on
lihtsalt poisi pärast hirm. Ka sellest arvas Helene aru saa­
vat, sest ka tema kartvat teda pisut, aga ikkagi igatseb teda
tagasi. Kuidas teistega Orul oli, kas nemad ka Eedit tagasi
igatsesid või oli neil tema pärast hirm nagu Juulilgi, sellest
juttu ei tulnud, aga ometi korraldati pühapäeval suur otsi­
mine Vargamäe mail, pühapäeval sellepärast, et kellelgi
poleks vaja tööpäeva raisata. Inimesed jaotati salkadesse
ja igale salgale määrati teatud maa-ala. Kui kuskil midagi
leiti, siis pidi sellest püssipaugutamisega teatatam a, et teistel
poleks enam vaja tühja vaeva näha. Aga inimesed käisid
end väsinuks, käisid kogu päeva mööda pehmet maad,
oodates asjata lunastavat pauku. Õhtul ei tulnudki enam
kõik Vargamäele kokku, vaid suurem hulk pöördus otse­
370teed koju, nagu seda teelühidus nõudis, ainult igast salgast
saabusid üksikud, et aru anda oma vaeva tulemustest.
Keegi oli leidnud Aaseme välja äärest küünist, mis heinu
pooleli täis, kaheraudse takkalaetava püssi, mille Oru Karla
tunnustas omaks.
Aga temale jäi sootuks arusaamatuks,
kust sai püss nüüd sinna, kuna teda varem seal ei olnud,
sest Karla oli ise kahel korral sama küüni juures käinud ja
sisse vaadanud. Või ei pannud tema tõesti püssi tähele,
mis oli pistetud kõrgele sarika vahele? Igatahes tõendas
püss, et poiss oli pärast laskmist läinud Muulu raba, mitte
aga jõe poole, nii et kõigil tulid meelde musta veega lau­
kad. Kas ta ehk sinna pole sattunud? Aga kui koju
jõudsid need, kes olid otsinud jõe kandis, näidati pussi, mis
oli leitud lootsikust. Ka puss tunti kohe ära, sest see oli
sama, mida Eedi kandis sestsaadik, kus tema oma puss oli
ära kadunud. Kust oli puss saanud lootsikusse, kui püss oli
hoopis teises kandis? Pealegi, puss oli lootsikus, aga loot­
sik lahtiselt jões, kuna ta harilikult oli seotud vaia külge —
lahtiselt jões, nii et veevool ja tuul olid ta ajanud kõrk-
jaisse, kust teda kätte saada oli hea tegu. Seega oli kogu
küsimus: kus oli poiss hiljem olnud, kas püssi või pussi juu­
res? Aga seda ei osanud keegi vastata ja nõnda ei osatud
ka kuski otsimist jätkata.
Ometi mindi järgmisel päeval
jõe äärde ja vahiti ning torgiti jõge seal ümbruses, kust oli
leitud lootsik. Imelikul kokkusattumisel oli see sama paik,
kus aastakümned tagasi vallakirjutaja oli oma uute kahva­
dega, nõndanimetatud nattadega, vähki püüdnud, nad jõe­
põhja jätnud ning neile sinna lõpuks südaööl järele läinud,
leides sealt kaks maailmasuurt — nagu ta ise ütles —
kändu, mille juurikate vahel olidki natad kinni. Kui nüüd
ehk Oru Eediga sündis samuti, nagu vallakirjutaja natta­
dega — ta on ehk siinsamas jõepõhjas maailmamaa-suurte
24*
371kännujuurikate vahel kuskil kinni ja ei tõuse enam kunagi
päevavalgele — ei saa tõusta, sest kännumürakad hoiavad
teda samuti kinni, nagu nad pole tänapäevani välja andnud
kirjutaja kolmandat natta, olgugi et noorest kirjutajast on
vahepeal saanud vana sekretär.
Kust võtta mees, kes
läheks kirjutaja eeskujul jõepõhja, kes läheks päise päeva
ajalgi ja vaataks, kas kännumürakad hoiavad oma juurika­
tega Oru Eedit või mitte? Aga sellist meest polnud Varga­
mäel, pole kunagi olnud, ei teatud ütnbruskonnaski olevat.
Nõnda siis, kui Eedi tõesti peaks puhkama kirjutaja kol­
manda kahva seltsis, siis võib ta rahus puhata, teda ei häiri
keegi, sest ei ole Vargamäe mail enam mehi, kes armastak­
sid jõepõhjas käia.
Aga kui vana sauna Andres sellest
kuulis, ütles ta õhtul Indrekule.
„ Mis hea, kui jõgi oleks juba nüüd alla lastud, siis pää­
seks kändudele jõepõhja palju kergemini ligi.“
„ Seda küll“, vastas Indrek, „aga või sealt kändude alt
midagi kaotsi läheb.“
Niipaljuke oli sauna juures jõepõhja-kändudest juttu.
Ka mujal vaibus see varsti, sest saadi teateid, nagu oleks
Oru Eedi taolist poissi kilomeetrit viis, kuus allpool jõe
ääres nähtud. Mis ta sinna otsis ja kas see tõesti seal tema
oli, selles ei saadud kunagi õiget selgust. Nagu ta esimesest
silmapilgust peale kadus, nõnda ta jäigi vajaka, ilma et
oleks saadud vastust küsimustele: oli tema Mäe Oti tapja
või tegi seda keegi teine? ja kui ta tema tappis, kas tegi ta
seda meelega või kogemata, omapead või kellegi näpu­
näitel? Samuti ei saadud ka teada, läks ta laugaste poole,
kuhu viipas püssi asukoht, või oli ta viimati jõe ääres, nagu
näis tõendavat puss ja kuulujutt, et teda nähtud kaugel
allpool.
372„ Küll on see imelik,“ ütles vana Andres kord, „ini­
mene kaob ja kaobki, nagu oleks mõni ta kuhugi maha
matt ning puu või põõsa peale istutand. Mitte jälgegi!'*
„ T ähedki kaovad taevast, mis siis inimesest, tühjast,
maailmas kaduda on,“ ütles Indrek.
„ Mulle kangesti
meeldiks nõnda kaduda. Tulid ei tea kust, miks või mil­
leks, ja kaod samuti. Ühel ilusal päeval sind ei ole enam
ja see on kõik.“
373xxv.
Aga vana Oru Pearu ei tahtnud nõnda kaduda. Tema
haudus Vargamäel igavikumõtteid. Tema haudus neid
päev-päevalt aina suurema innuga.
Ja mida enam tema
kavatsused viimasel ajal kippusid nurjuma, seda enam rip­
pus ta nende küljes, nagu oleneks neist tema hingeõnnistus.
Talle oli esimeseks raskeks löögiks see, mis sündis Eediga
Jõessaare all, kui ta läks Tiinaga rammu katsuma. Poissi
asemel nähes jooksid vanamehe kustunud silmad sorinal
vett, mis tilkus harva halli habeme otsast põrandale. Karla
ja Idagi panid seda tähele, aga nad ei lausunud sõnagi.
Uueks löögiks oli Pearule see, et Indrekult ei tulnud tema
kosjakäigule mingit vastust, nagu oleks tema oma vanad
luud-liikmed selleks Jõessaare maile vedanud, et ajada
ainult vigurijuttu. Kolmas ja kõige raskem hoop oli poisi
kadu, sest enam ei lootnud tema ilmsikstulekut keegi. Vana
Pearu kuulsa suguvõsa „vahmiil“ oli Vargamäel kaotanud
oma edasikandja.
Muidugi, elas küll poeg Karla, kel oleks võinud olla
veel poegi ja tütreid, aga tema naise rüpp oli viljatu —
aastad olid teinud oma töö. Juba talvest saadik oli vana
Pearu mõttega ümber käinud, Karla eidega sellest asjast
rääkida, aga ikka oli ta kõhelnud ja oodanud, sest ta pani
374oma nõrgad lootused Karla pojale. Nüüd olid need lõpli­
kult läbi ja sellepärast üks kahest: kas Karla muretseb
endale kuidagi poja või Pearu määrab Oru pärijaks Joo­
sepi teise poja.
Kui Pearul poleks südametunnistust ----tema ise nimelt
arvab, et see on tal olemas — , siis talitaks ta üsna lihtsalt:
ta ei räägiks Karlaga ja tema eidega enam sõnagi, vaid
muudaks lihtsalt testamendi Joosepi poja kasuks, sest see
on tema palavam soov. Aga südametunnistus ei luba seda
teha ja sellepärast asub Pearu oma misjonitööle.
Seda
südametunnistus ei takista, sest Pearu mäletab väga hästi,
et pühakirjaski räägitakse kuskil vagast naisest, kes annab
oma mehele ümmardaja küljesoojaks, kui tema oma ihu
on vanadusest muutunud juba sigimatuks.
Kes see nii­
sugune vaga naine oli, seda Pearu enam ei mäleta, nagu
ka see tal meelest läinud, kas ta üldse kunagi selle voorus­
liku naise nime teadnud, ainult ühes on ta kindel: selline
jumalameelepärane naine on tõepoolest millalgi elanud.
Muidugi, Pearul oleks praegu kasulik mäletada selle naise
nime, sest siis võiks ta tema oma pojale kui ka selle eidele
otseteed näiteks tuua, nii et neil poleks enam midagi ütle­
mist. Pearu on peaaegu sealmaal, et ta läheks kas või
sauna Andreselt selle vaga naise nime küsima, sest see mä­
letab seda tingimata, aga Pearu kahtleb, kas Andres võtab
teda jutule.
Andres on sestsaadik, kus ta sauna elama
asus, nii sõnakehvaks muutunud, nagu oleks ta siitilma
asjust hoopis loobunud. Tema vahetab mõtteid ainult veel
oma poja Indrekuga, kes kaevab päevad otsa kraavi. Ah
jaa! Ka Indrek võiks ehk selle naise nime teada.
Aga
isegi tema juurde ei tahaks Pearu enam teist korda minna,
nii et tuleb läbi ajada ilma selle nimeta. Nõnda siis ütles
Pearu ühel päeval Karlale:
375„ Noh, ei meie poissi vist enam välja tule.“
„No ei vist,“ vastas Karla.
„ Nii et sinuga kustub meie vahmiil Vargamäelt,“ tähen­
das vanamees.
„ Nii see näib,“ kohmas Karla vastuseks ja lisas lõpuks
nagu endamisi:
„Mina ei saa hästi aru, kellele seda meie vahmiili siia
Vargamäele õige vaja on.“
„ Poeg, sul ei ole rehnutti peas,“ ütles Pearu. „ Meile
enestele on meie vahmiili Vargamäel tarvis. Mina annan
oma vahmiili sinule, sina oma pojale, tema omale ja nõnda
kas või viimse kohtupäevani, nii et kui kutsutakse Varga­
mäe rahvas ette, siis Orult läheb puhas vahmiil, kõik ühes
reas kohtulaua ees ja ei ole seal miskit küsimist ega päri­
mist, kes kust.“
„ Arvad sa nõnda kergemini taevauksest sisse pääseda
või?“ küsis Karla.
„ Aga kuis siis muidu, poeg,“ vastas Pearu, „sest siis
oleme meie need veart sulased, kes on muretsend oma
sinepiivakese eest, mis on meie kätte antud, et meie kasva­
taks ta suureks puuks. Ja kui ilmub Andres kohtujärje
ette, siis küsitakse temalt: mis oled sina, sa nuabrimees,
oma sinepiivakesega teind, ja temal ei ole muud vastamist,
kui et tema on lugend ja laulnd Eesusele Krestuksele. Aga,
mu poeg, mis on Issanda ees enam, kas et sa temale loed ja
laulad suure ja kange jaalega või kas sa muretsed oma
sinepiivakese eest, mis Issand sinu hoolde and sinu ema rü­
pes? Vuata, poeg, nõnda on lugu meie veart vahmiiliga
ja sina ei pea mitte mõtlema, et see on üks tühine rehnuti-
pidamine.“
„ Mina, isa, olen pikapeale hoopis teised mõtted
saand, rääkis Karla.
„ Mina olen nimelt selle üle ise­
376enesega aru pidand, mis sa mulle kord rääkisid Andrese
ja Krõõda kangest verest, et selle peaks Orule tooma . .
„ Justament, Karla: vahmiil ja veart veri, need on kaks
asja, mis on Orule tarvis,“ kinnitas Pearu.
„ Noh, ja mina olen nõnda aru pidand, et kui see ehk
ei olegi sul see kange veri ja vahmiil, vaid hoopis miski
teine asi,“ rääkis Karla.
„ Mis teine asi see siis veel võiks olla?“ küsis Pearu
nagu teatud ärevusega.
„V aata, isa, sina oled vana, sina oled väga vana ja ka
mina olen juba vana ja pole taht sellest sinule rääkida, aga
et see nüüd kord jutuks tulnd, siis tahan ma kõik oma sü­
dame pealt ära ütelda, nii et meie kahe vahe oleks täiesti
puhas.
Pealegi, isa, on meie viimased päevad väga ras­
ked olnd, sest see poisi asi, see on väga raske asi. Poisist
endast poleks veel nii väga lugu, sest rriis siis temast ikka
oli, aga Juuli on aru kaotand, see on hullem, sest...“
„ Poeg, ära reagi sellest asjast, ka see rehnut on mul
selge,“ ütles Pearu.
„Sina arvad, et mina olen kurt ja
pime, teie kõik arvate seda, aga ma näen ja kuulen kõik,
mu poeg. Ja ma olen ära näind, et Juulil on kange veri,
väga kange veri on tal, nagu oleks tal tõesti osa minu enda
verest.“
„No vaata, isa, kui ma kõiki neid asju näen ja nende
üle iseendaga aru pean, siis olengi ma kätte võtt sulle kõik
öelda, mis ma olen mõeld vanast sauna Andresest, tema
esimesest naisest Krõõdast ja sinust. Need on kõik vanad
asjad, väga vanad, aga et me ka ise oleme juba vanad, las
me siis räägime pealegi kord vanust asjust. Mina, isa, ni­
melt ei usu, et sinul oleks nii väga südame peal meie vah­
miil, nagu sina seda ütled, kui sa tahad koha minu laste
käest ära võtta.“
377„ Vahmiil ja veart veri,“ ütles Pearu vahele.
„ Sa ju ise ütlesid alles praegu, et ka Juulil on kange
veri, ja mis oleks, kui temal sünniks poeg, sünniks poeg
sellest poisist, kelle meie poiss kui hullu koera soosillale
maha laskis, kas ei võiks siis sellest Juuli pojast saada Orule
pärija? See oleks nüüd juba täiesti Juuli poeg ja tema
kohta poleks enam kellelgi miskit ütlemist, sest isa on sur­
nud. Pojal oleks Juuli kange veri ja ta saaks ka tema vah­
miili, nii et meie vahmiil jääks.“
Pearu jäi mõttesse. See asi tuli talle ootamata. Alles
natukese aja pärast ütles ta:
„ Meie ei tea ju sellest poisist miskitki, sellest juuli lapse
isast. Sa ise ütled, et meie poiss laskis ta maha nagu hullu
koera. Aga ehk ta oligi mõni hull koer, muud ei miskit,
ehk läksid Juuligi asjad temaga just sellepärast sassi. Nais­
tele meeldivad noorest peast rumalad vasikad ja hullud
poisid, nii et nõnda saaks Orule hullu veri valitsema.“
„ Minu arust, isa, polnd sel poisil hullu veri, vaid kange
veri, nii kange, et temale ühest naisest ei piisand. Et aga
Juuli asjad temaga nii sassi läksid, et see poiss pidi kui hull
koer surema, siis selles oled süüdi sina, isa.“
„ Ära aja hullu juttu,“ vastas Pearu ja vaatas oma kus­
tunud silmadega pojale otsa, nagu oleks ka selle veri äkki
hulluks läinud.
„ T õsi jutt, isa,“ kinnitas Karla, „sest mina olin poisile
mõista and, et kui ta on tubli poiss ja temast saab Oru väi­
mees, siis temal on osa Oru kohast. Mina rääkisin seda
sellepärast, et ma jäin uskuma, et sina oled oma testamendi
unustand ja lased ta olla, nagu ta on, ning ma mõtlesin, et
Oru võib isegi pooleks jagada, kui näeb, kuidas väimees­
tega on .
378„ Kas Vargamäel veel vähe sihtisid, ristikiva ja kupit-
said?“ küsis Pearu vahele.
„ Selles on sul, isa, õigus, et mida rohkem koeri koos,
seda vedelam lake,“ ütles Karla, „aga ma mõtlesin, et see
oleks esteks nõnda, et noored inimesed saaksid elama, pä­
rast päriks koha see väimees, kes tublim, nõnda mõtlesin
mina. Selle minu mõttega oli ka poiss nõus, nii et ta oleks
Juuli ära võtt ja Vargamäele jäänd. Aga siis hakkasid sina
uuesti oma testamendiga peale. . . “
„ Kuidas uuesti?“ küsis Pearu.
„ Noh nõnda, et vahepeal oli see asi nagu soikus,“ sele­
tas Karla, „nii et mina juba mõtlesin, et jääb, nagu on. Ja,
vaata, sellest testamendi asjast oligi poisile Mäel ninasse
pistetud ning siis läkski kõik, nagu ta läks, sest poiss ütles,
et meie oleme teda pett. On kord midagi lubatud, on sel­
lest kord rääkimine olnd, siis olgu ka räägitud, aga mitte
nõnda, et täna nii ja homme naa, see oli poisi sõna. Sest
kui nõnda, siis öeldakse viimaks, et tüdrukut ka ei saa, ei
saa midagi. Ja et Juuli tal käest ei pääseks, siis vist tegigi
ta nõnda, et sel tuleks laps, muidu poleks last olndki. Aga
Juuli ei võind midagi parata, minu eit ei võind midagi pa­
rata ja mina ei võind midagi parata, sest sina ei and jä­
rele, ei anna tänapäevani järele. Ja nüüd ütleb Juuli, et
tema seda last kasvatama ei hakka, tema ta ära viskab,
tema teeb nõnda, et viskab ta ära, saagu, mis saab. Sest
kui loomaga võib nõnda teha, et ta oma poja ära viskab,
miks siis mitte inimesega. Ja kui ma seda ei saa, ütleb
Juuli, siis ma murran tal sündides kaela nagu hanel, mingu
kohe isarajakale järele, mina seda värdjat kasvatama ei
hakka, ennem lähen istuma. Nõnda ütleb ta emale. Noh,
ja mina mõtlesin siis, et kui see oleks poeg, kelle kaela
Juuli tahab murda, et mis oleks, kui sina ta oma testamen­
379dis määraksid Oru peremeheks, siis ehk Juuli ei katsuks
teda ära visata või tal kaela murda. Poiss tegi meelega
tüdrukule lapse külge, et saaks nõnda osa Oru kohast, noh,
anname siis sellele poisile terve Oru. Las ta võtab, kui ta
on sündides tõesti poeg. On ta aga tütar, siis tehku Juuli
temaga mis tahes, murdku tal või kael, kui süda muidu
järele ei anna, ja mingu istuma. Isa, kui sa nõnda teeks,
siis päästaks sa minu lapse ja ka minu lapselapse ja meie
eidega mõlemad oleks sulle nii tänulikud selle eest, sest
see asi on alles meie kahe vahel.“
Mehed vaikisid nüüd hulk aega, Karla ootas, Pearu
mõtles. Viimaks ütles ta:
„ Sina siis tahad, et mina mearaks Oru pärijaks värdja,
kelle isa on lapse ema meelest rajakas?“
„ Isa, Juuli ütleb seda ju ainult südametäiega,“ seletas
Karla.
„ Sest kui see tõesti nii oleks, mis ohule ta teda siis
oleks pidand tapma minema.“
„ Ta tapeti nagu hull koer, sa ise ütlesid,“ vastas
Pearu.
„ Ei, isa, vaid tüdrukud olid nagu hullud tema järele,
sest ka Mäe Elli ...“
„ On ka tema asjad sedasi?“ küsis Pearu peaaegu koh­
kunult.
„ Seda ma ei tea,“ vastas Karla, „aga vähe puudus, siis
oleks ta kogu krempliga lagedale tulnd, Indrekki toodi
kraavilt koju tüdrukule aru pähe panema.“
„ Vuata, poeg, Mäel on, keda tuua, kui kitsas käes, aga
meil ei ole, Orul ei ole, ja sellepärast läheb kõik, nagu ta
läheb,“ rääkis Pearu nukralt, kui kuulis Indreku nime. „ Ja
nüüd sa tahad, et ma teeks selle pojast Oru pärija, kes võt­
tis kõigil aru peast, nii et ta ise pidi surma minema —
ühes meie poisiga, kel polnd ka täit aru peas. Ei, Karla,
380seda minu süda ei luba, mina ripun ikka veel nõnda Oru
küljes, et. . . “
„ Isa, see ongi, mida mina ei usu,“ ütles Karla vahele.
„ Sa räägid Orust, aga mõtled ise hoopis teist, nõnda on
see.“
Pearu tõstis silmad poja poole ja neis välkus valget,
nagu süttiks seal viha.
„ Mis ma siis sinu arvates mõtlen, kui mitte Oru?“ kü­
sis Pearu.
„ Isa, sa mõtled Krõõta,“ vastas Karla otsustavalt, nagu
paneks ta mängule enese, oma naise ja ka laste saatuse.
Pearu vahtis tükk aega pojale otsa, pööras siis silmad
kõrvale ja ei vastanud esiteks midagi, nagu oleks, teda ta­
banud liiga raske hoop.
„ Poeg, seda ei oleks pidand sa oma vana isale ütlema,“
lausus ta lõpuks mitte niipalju etteheitvalt kui alistunult ja
nagu halastust paluvalt.
„Isa, ega ma polekski seda teind, kui sina minu lapsi ei
tahaks Vargamäelt minema saata,” rääkis Karla.
„Sa
oleks pidand ennem juba minu saatma, nii et mu lapsed
poleks teadnudki, mis või kus on Vargamäe. Poiss on mul
läind, Juuliga on asjad hoopis halvad, ja mõni teab, mis
sünnib Helenegagi, kui ta kuuleb, et meil Vargamäed
enam ei ole.“
„ Ma olen sulle ju öelnd, et kui suad pärija, olgu oma
eidega või mõne teisega ...“
„ Isa, isegi seda ei usu ma enam,“ rääkis Karla vahele.
„ Mis see siisjälle on, mida sa siin ei usu?“ küsis Pearu
üllatatult.
„ Ma ei usu, et see midagi aitaks, kui ma saaks pärija,“
ütles Karla.
„ Mis jutt see siis nüüd on?“ küsis Pearu kurjalt.
381„Vaata, isa, kui sa olid noorem ja tahtsid miski pärast
vigurijuttu ajada või miskit kunskoppi asja teha, siis panid
enese purju või tegid näo, nagu oleksid sa purjus, ja nõnda
siis läksid ning lärmasid. Aga ega sa seda ometi tõesti
mõelnd, mis sa nõnda purjus peaga rääkisid, ja ega sa selle
järele tegema hakand. Nüüd on sul minu arvates niisama:
sa räägid küll pärijast, aga kui see käes oleks, ega sa siis
temale Oru kohta ikkagi ei annaks, küllap sa siis juba mingi
krutski leiad, kuidas teda kohast ilma jätta. Sa räägidki
sellest pärijast ainult sellepärast, et sa tead, kust mina või
minu eit ta ikka välja võtab. Ja et mina hakkaks oma va­
nas eas, kus mul juba suured lapsed ja kus Juuliga asjad
sedasi ning poiss kadund, veel abielu rikkuma ja oma eite
petma . .
„ A ga kui eit oleks nõus,“ ütles Pearu vahele.
„ Ega sa, isa, isegi seda usu, mis sa räägid,“ ütles Karla.
„ Kas minu ema oleks nõus olnd, kui sina oleks tema juurde
niisukese asjaga läind? Mis sa arvad, isa, kas ema oleks
nõus olnd?“
„ Meil polnd niisukest asja vaja,“ vastas Pearu põikle­
valt.
„ No näed, isa, ema poleks nõus olnd,“ ütles Karla,
„ ja miks peaks siis minu eit sellega nõus olema. Mina iga­
tahes selle jutuga tema juurde ei lähe. Mina olen eluajal
talle juba küllalt halbu sõnu öelnd, jäägu tal siis vähemalt
need halvad sõnad kuulmata. Sest olgu minu eit, mis ta
on, aga ta on olnd alati puhta suu ja karske südamega,
miks siis mina peaks tema puhast meelt retsima hakkama.
Pealegi poleks sest miskit kasu, sest mina tunnen oma sü­
dames, et kui sina, isa, räägid Oru pärijast, siis sina mõt­
led ainult Mäe Andrese esimese naise Krõõda peale. Sinu
süda hoiab veel peale Krõõda surmagi tema poole, sest ega
382sa muidu läind talle öö otsa sohu silda tegema, et tal oleks
parem sõita, kui ta lahkus Vargamäelt, höövlilaastud pea
all. Isa, sina oled Krõõdaga oma südames abielu rikkund,
sellepärast räägid sa niipalju Oru pärijast, või sa oled te­
male kurja teind elu ajal ja tahad seda enne surma heaga
tasuda, nõnda olen mina seda asja mõelnd. Ja kui see
oleks tõesti nõnda, siis ei aitaks ju miski, sina võtaks ik­
kagi Oru minu soo käest ära ja annaks ta sinna, kus on.
Krõõda verd — sa annaks ta Joosepi pojale.“
„ Jah, ma annaks ta Joosepi pojale,“ kordas Pearu.
„ Sest vuata, Karla, õnn kipub Orule selga pöörama, nagu
poleks meie hoonete uksed enam õiges ilmakaares.“
„ Kas Joosepi poeg tõstab uksed ümber?“ küsis Karla.
„ V õib olla, et tõstab ümber,“ ütles Pearu.
„ Ma hakkan Krõõta viimaks hauapõhjagi vihkama,“
ütles Karla.
„ Ja Liisi nime ei või ma ka enam kuuldagi,
veel vähem teda suhu võtta. Enne oli meil Andrese ja
Krõõda sooga tegemist ainult põllupeenral, ristikivil ja ku-
pitsal, nüüd tungib ta juba meie oma majasse, nii et ei aita
enam uste lukutaminegi, sest vihamehe veri tungib sulle
asemelegi järele.“
„ Karla, sa reagid meelepahaga tühje sõnu,“ ütles
Pearu.
„ Kui Andrese ja Krõeda veri tuleks Orule, siis
oleks ju mõlemal pool põllupeenart, ristikivi ja kupitsat
üks veri, kust siis veel see viha ja vaen?“
„ Kui Andrese ja Krõõda veri tuleks Orule, siis läheks
kogu Vargamäe nende vere kätte ja meist ei jääks siia
muud kui ainult paljas nimi!“ hüüdis Karla vastu.
„ Siis
sünniks just Andrese tahtmine, mitte aga sinu oma. Või
kui see on ka sinu tahtmine, siis oled sa oma soo ja nende
pesapaiga äraandja, isa!“
383>„ Seda üded sa minule, vana Oru Pearule?” küsis vana­
mees ja vahtis pojale välkuvail silmil otsa.
„ Mis ma siis pean sulle ütlema, kui sa oma jonni ei
jäta,“' vastas Karla.
„Sa teed ja toimetad, nagu oleks ka
meie vahel juba mõni peenar või ristikivi, või nagu oleks
sul korraga osa Andrese ja Krõõda verest, mis on meie
vihameeste veri tänapäevani. Mul tuleb vahel mõte pähe,
et kas ehk sina, isa, oma suures vanaduses uuesti lapseks ta­
gasi ei lähe, sest mis hull see muidu sinuga on, et see Krõõt
ja tema veri sulle enam rahu ei anna, nagu oleks sina tema
surmas või veres kuidagi süüdi.”
„ Kuule, Karla, kas sul ehk omal viimaste suurte mure­
dega arust pole puudu tulnd, et sa oma vana isale sihuk-
seid asju ütled?” küsis Pearu.
„ Mina Krõeda veres või
surmas süüdi? Krõet suri ju nurgavoodi. Või arvad sa
ehk viimaks, et noor Andres oli minu poeg? Ei, Karla,
minul pole sihukest poega olnd. Ta oli minu vihamehe esi­
mene poeg, aga minul oli hea meel teda näha. Minu süda
tundis rõõmu, kui ma teda vuatasin, ja mu viha kasvas
Andrese vastu, et temal oli niisuke naine ja niisuke poeg.
Nad said mõlemad enneaegu otsa, aga minu viha kasvas
Andrese vastu aina suuremaks, sest ma uskusin, et minu
käes poleks otsa suand ei see naine ega see poeg. Mina
oleks selle poisi pand mõnele eidele kasupojaks, nii et ta
oleks olnd kui üksik poeg, ja siis ei oleks kroonu teda võtt.
Mõistad. Nõnda oleks mina teind, kui see oleks olnd
minu poeg. Ja see naine, kui see oleks olnd minu naine...”
Pearu jäi äkki mõtlema, nagu ei teaks ta, mis ütelda.
„ R äägi edasi, isa,” lausus Karla.
Aga isa ei rääkinud, nagu polekski tal enam midagi
öelda. Ometi oli tal raske asi südamel, millest ta aga ei
tihanud Karlale sõnagi lausuda.
Pearu oli nimelt vanul
384päevil, kui oli surnud juba tema oma eit ja ka Mäe And­
rese mõlemad naised, sagedasti iseoma ja kogu Vargamäe
elu üle järele mõelnud, tegi seda praegugi veel, ja tema oli
otsusele jõudnud, et jumal oli halvasti toimetanud, kui ta
laskis Krõõda saada Andrese naiseks. Andrese naiseks
oleks pidanud Pearu arvates olema tema eit, see tugev ja
pakkjalgne naine, kes oleks suutnud ilmale kanda ka kaks
korda kangema poisi, kui oli seda Mäe noor Andres, kelle
kätte suri Krõõt. Ja see, jah, see oleks pidanud olema
Pearu naine, nõnda mõtles ta, sest siis poleks olnud tal vaja
nii kangeid tütreid ja poegi ilmale kanda ning ta oleks või­
nud kas või tänapäevani elada Pearu vanade silmade rõõ­
muks.
Pealegi, Pearu naiseks olles poleks Krõõdal vaja
olnud nii rasket tööd teha, sest ka Pearu ise pole kunagi
nõnda oma konti vaevanud, nagu on Andres seda teinud
kogu eluaeg. Jah, Pearu mõtleb mõnikord isegi seda, et
kui Krõõt oleks olnud tema naine, siis temast oleks saanud
hoopis teine mees ja ta oleks elanud teist elu. Veel roh­
kemgi mõtleb ta: kui Krõõt oleks olnud Oru perenaine, siis
poleks Pearul ehk kunagi tõusnud Andrese vastu seda viha,
mis tal on olnud tõelikult. Peenar oleks jäänud muidugi
peenraks, siht sihiks, ristikivi ristikiviks ja kupits kupitsaks,
aga Pearul poleks kunagi tarvis olnud mõelda, et sealpool
neid maisi asju kõnnib Krõõt oma heleda „jaalega“, mida
kuulab Andres. Pearul poleks siis temaga rohkem „pist­
mist olnud kui ainult nagu „nuabrimehega“, aga nüüd ei
või ta tagantjärele kuidagi öelda, millal ta „ prosessis“ te­
maga kui „nuabrimehega“, millal kui mehega, kel heleda
„ jaalega“ Krõõt naiseks. Ah! Pearu tahtis vahel nii väga
Krõõdale näidata, et ka tema on kange vanamees, mitte
ainult Andres. Aga kuidas ta sai seda teha ilma „pro-
sessita“, kui Andres oli temast rammuga üle ja kui ta ei
25 Tõde ja õigus V.
385leidnud endale sulast ega suilist, kes saaks rammuga A nd­
rese vastu, nagu ei tahaks ükski tugev mees Orule sulaseks
tulla või nagu polekski enam tugevaid mehi maailmas.
Nõnda mõtles Pearu iseoma ja Vargamäe elust. Aga
kui ta Karlale sellest ei rääkinud, siis ainult sellepärast, et
ta oleks pidanud tunnustama: Krõõt tema naisena oleks
võinud kauem elada ainult sellepärast, et tal poleks olnud
nii kangeid lapsi ilmale kanda, —
Pearu ihu poleks suut­
nud nii kangeid sigitada. Seda viimast ei võinud ta isegi
haua äärel oma pojale öelda, nagu oleks see Pearu-taolisele
vängele vanamehele kõige suurem häbi. Nii siis vaikis
Pearu ja Karla võis temast mõelda, mis ta iganes heaks
arvas.
386XXVI.
Pearu ja Karla viimane kõnelus oli nii-öelda tühjajoos-
nud. Pearu polnud oletanud, et poeg taipaks tema sü­
dame salajasemaid soove ja kavatsusi, ning kui see ise­
enese ja oma perekonna kasusid kaitstes isale kõik ootama­
tult näkku paiskas, siis läksid selle ..rehnutid“ pisut segi.
Pealegi Juuli oma asjaga, ka see nõudis arupidamist. Üldse
leidis Pearu, et tema vanad päevad kipuvad keerulisemaks
ja raskemaks muutuma, kui olid tema noored. Ta mõni­
kord peaaegu kadestas oma kanget vihameest, et see oli
osanud oma elu nii kergeks teha: lüüa kõigele käega, nagu
ei huvitaks Vargamäe saatus teda enam põrmugi.
Aga mõne päeva pärast läks Pearu süda, mis oli haka­
nud nagu nõrkuma, uuesti kangeks, sest ta ei tahtnud kui­
dagi sellest loobuda, mida ta nii kaua oli oma meeles hel­
litanud. Nõnda siis võttis ta Karla eidega jutuotsa üles,
mida ta oli upitanud tegema juba kuude kaupa.
Pearu
tahtis ajada oma asju „kunskoppi“, nagu ta ütles, ja selle­
pärast algas ta iidamast ja aadamast, et perenaist pikka­
misi ette valmistada.
Aga see oli asjata vaev, sest Ida
teadis Karla kaudu ammugi testamendi-loost ja Oru õigest
pärijast, ainult kuidas seda viimast mõeldakse saada, seda
25*
387polnud ta kunagi kuulnud. Kadunud Eedigi asja hoiti
ema eest salajas, sellest teadsid ainult Karla ja Pearu. Selle­
pärast siis Pearu valmistas hoolikalt ette, ja kus see oleks
olnud hädavajalik, seal langes asi peaaegu nagu küps õun
puu otsast. Seetõttu oli Oru perenaise üllatus üpris suur,
nii suur, et ta arvas esiteks: vanaisa on kaotanud aru. Aga
kui see rahulikult edasi seletas ja isegi pühast kirjast katsus
näidet tuua, mis tal aga hästi ei õnnestunud, sest soovitud
vaga naise nimi ei tulnud tal ka nüüd meelde, langes pere­
naise süda äkki hoopis ära ja ta hakkas nutma.
Ah siis seal maal oli ta nüüd oma eluga, et pidi isehak­
kama oma vanameest mõnele tüdrukulipakale ära sahker­
dama! Aga mis siis, kui vanamees kord maigu suhu saab
ja teda pärast üldse enam ei taha? Kui ta ei taha
teda enam pärast nähagi, ei või tema varjugi kannatada,
mis siis? Mis ta siis peale hakkab, kuhu ta siis läheb? Peab
ta siis surmani seda kannatama või paremal korral vana­
meest selle teisega jagama? Aga vanamees ehk ei tahagi
siis enam, et ta elaks siin Vargamäel, vaid küüdib ta siit
minema? Pealegi, suudaks tema ise veel siin oma laste
silma all elada, kui kodus sünniksid sellised asjad? Juuli
on juba poologaraks läinud, peab siis nüüd ka tema, vana­
inimene, oma aru kaotama?
Pööras Oru perenaine asja oma peas ükskõik kuidas,
välja tuli ainult koledus, nii et sellele ei võinud hästi
mõeldagi. Nõnda ta siis katsus nutta ilma mõtlemata,
nagu oleks juba kõik valmis mõeldud ja selge, et pole
enam muud, kui las pisarad voolavad. Ja et see paremini
õnnestuks, siis läks ta vana Pearu juurest ära, sest see tah­
tis edasi rääkida, tahtis, et ikka veel sellest asjast mõel­
daks, läks teise tuppa, kus võis ainult nutta, ei muud mi­
dagi. Sealt siis Karla ta leidiski.
388„ Kas sina aitasid isal selle pärijasaamise plaani valmis
sepitseda?” küsis Ida Karlalt.
„Ei,“ vastas see, „mina mitte.”
„ Ma mõtlesin, et tahad minust juba lahti saada, hi­
mustad nooremat,” rääkis naine.
„ Kallis eit,” ütles Karla, „Ias nooremad jäävad noore­
matele.”
„ Mis selle isale siis sisse on sõit? Kas õige Joosep ja
Liisi on selle asja taga?“
„Ei usu,” vastas Karla.
„ Õngitsevad ehk kohta oma teisele poisile,” rääkis
perenaine edasi, „kust see isa siis korraga niisukese asja
võtab?“
„Ah, eit!” ohkas Karla.
„ See on vana asi, see on nii
vana Vargamäe asi, et minagi olin ta peaaegu juba unusta­
nud, ainult õnnekombel tuli mul veel meelde.”
Ja nüüd jutustas ta kõigest, mis ta isaga hiljuti rääki­
nud ja mis ta muidu kogu asjast suutis meelde tuletada.
Aga Oru perenaine ei võinud midagi sinna parata, et ta
sai kadedaks ja kurjaks mitte ainult õndsale Krõõdale, kes
juba ammugi muld, vaid ka tema tütardele, Liisile ja Ma-
retile, isegi viimase tütrele Ellile, kes mängis Juuli asjus
mingisugust osa, nagu Karla tähelepanekuist selgus, kes
mängis võib-olla suuremat osa kui kogu Oru koht kõigi
oma põldude ja niitude, soode ja metsadega. Jah, äkki
Oru perenaine tundis, et õige Oti mõrtsukas oli selle kurja
Krõõda tütretütar, kes tahtis veel mullaks muutunult võtta
temalt ja ta lastelt talu.
Aga neist oma mõtetest ja tundmusist ei lausunud pere­
naine ei oma vanamehele ega kellelegi teisele ainustki sõna.
Elu oli teinud Vargamäel äkki sellise keeru, et pidi muu­
tuma tummaks ja tasa ning targu vaatama, mis tuleb. Sa­
389muti vaikis ka Karla ja sellepärast ei saanud ei sulane-
vanapoiss, kes nohises omaette, ega Juuli ja Helene aru,
mis vanadega on juhtunud, ainult niipalju aimasid nad, et
neid on tabanud mingisugune uus häda või häbi. On nad
ehk Eedist midagi kuulnud? On ehk Oti asjas mingi pööre
sündinud? Viimasest oli eriti Juuli huvitatud. Uue hooga
mattis ta aidaukse-tagust, aga und ei leidnud ta ometi
mitte. Ta süda ei andnud muidu järele, kui pidi lõpuks
emalt küsima. Aga see küsis vastu, et kas nutta ka enam
ei tohi nende valude ja vaevade peale, mis ta kannatanud.
„SuI on midagi uut, ema,“ ajas Juuli peale.
„ Kuigi oleks, mis siis sest?“ küsis ema vastu.
„ Tähendab Eedi või Oti asjas?” mangus Juuli ja läks
näost valgeks. Alles nüüd tuli emal meelde, et oma kan­
natusega oli ta hoopis unustanud oma õnnetu lapse, ja ta
rabas hirmunult öelda:
„ Ei, mitte see.”
„Ema, sa salgad!” hüüdis Juuli.
„Sa varjad, petad,
valetad!”
„ Armas laps,” rääkis ema nüüd, „oma ja sinu hinge­
õnnistuse juures vannun, et see on hoopis teine asi.”
„Ütle, mis see on, siis mu süda jääb rahule, muidu ma
ei saa öösel silmagi kinni,” mangus Juuli.
„See on vana asi, sa tead ju küll, see testamendi asi,”
vanaisa tahab nüüd sellega peale hakata,” seletas ema.
„Ja sa sellepärast nutad, ema?” küsis Juuli, nagu oleks
ta laps, kes ei saa asja tähtsusest põrmugi aru.
„ Ema, kal­
lis, ä’ä ole rumal, et oma südant vaevad selle tühja asja
pärast. Mis sest kasu oli, et ma olen peretütar, sa nägid,
mis minuga sündis. Ennem oleks võind kusagil karjatüd-
rukuks olla, kui aga see oleks jäänd tulemata.”
Nõnda arvas Juuli. Ja kuigi ema uskus, et ta räägib
390rumalast peast, ometi kergendasid õnnetu tütre sõnad tema
rasket südant. Nad kergendasid isegi selle peale vaata­
mata, et mitte Oru polnud peaasjalikult see, mis vaevas
ema südant, vaid et Oru kaudu kiputi hävitama tema isik­
likku eluõnne, mille saatusest tütrel polnud vähematki
aimu.
Aga üldine vimm Orul kasvas.
Pearu ei jätnud
omast. Ta tegi veel paar korda katset Idaga rääkida, ja
kui see ei aidanud, käskis ta Karlal hobuse vankri ette ra­
kendada, sest tema tahtvat välja sõita.
„ Kuhu sa lähed, isa?“ küsis Karla, ja ta tundis, nagu
kipuks tal alumine lõug värisema.
. . Vallamajasse,“ vastas Pearu.
„ Siis sa ikka tahad selle hullu tembu teha, et küüdid
minu lapsed Vargamäelt alla?“
„ Ma ei sua ju ei sinuga ega su eidega otsa peale ja
nõnda ma seda asja ei jäta,” seletas Pearu.
„ Nii et pane
vana mära ette ja ..
„ Mina selleks sulle hobust ei rakenda,“ ütles Karla
nüüd äkki tõsiselt ja kurjalt.
„Siis lasen ma sulasel rakendada,“ ütles Pearu.
„See on minu sulane, ma ei luba tal rakendada,“ ütles
Karla.
„Siis lähen ma Mäe köntjala juurde ja lasen enda
vallamajasse küütida,“ ähvardas Pearu.
„ Ja mina tulen kohe kaasa ning ütlen Sassile, et sina
oled aru kaotand, küllap näeme, kas ta viib su siis valla­
majasse,“ rääkis Karla.
„M a hakkan jala minema, lähen kas või käpuli maas,
aga lähen ikka,“ karjus Pearu kähiseval häälel.
„Siis saavad kõik aru, et sa oled ogaraks läind, ja too­
vad su ilusasti koju tagasi,“ seletas Karla.
391Nüüd Pearu jäi vait, nagu ei teaks ta enam, mis öelda.
Nõnda istus ta tükikese aega. Siis küsis ta üsna vaikselt:
„Karla, kas sa siistõesti mulle hobust ette ei rakenda?“
„ Selleks mitte, milleks sina tahad, isa,“ vastas Karla.
„Ülepea, mina ei anna selleks sinule oma hobust ega vank­
rit, seda ütlen ma sulle, sest mul on neid omal kibedasti
tarvis.“
„ Siis on mu süda täiesti rahul,“ ütles Pearu nüüd,
„ sest ma tean, et sina ja su sugu pole veart Orul valitsema.
Siia on uut verd vaja.“
„ Muidugi, muidugi, isa,“ kiitis Karla pilkavalt järele,
„ Orule on surnute verd vaja, mulla verd, seda on Orule
vaja!“
„ Õige, poeg,“ nõustus Pearu, „mulla verd on Orule
vajaja selle mina toon, enne kui ma suren, sest mina tun­
nen, et muidu minu surmatunnike ei tule.“
Ja ta ajas end
oma kepi najal üles, võttis akna alt laualt oma mütsi ja
hakkas uksest välja minema. Aga nüüd astus Karla talle
teele ette ja küsis:
„ Kuhu sa lähed, isa?“
„ See pole sinu asi,“ vastas Pearu.
„ Või tahad sina
mind keelata minemast?“
„ Jah, isegi seda, isa, kui sina hakkad meie koduseid
asju mööda maailma laiali kandma,“ seletas Karla.
„Siis rakenda hobune ette, või lase rakendada,“ ütles
Pearu.
„ Ei,“ vastas Karla endise kindlusega.
„ Hea küll,“ lausus Pearu, „siis pole parata, siis pean
võerast abi otsima. Mine ukse pealt eest.“
„Ei lähe,“ ütles Karla jonnakalt.
„ Mine eest, sa rongapoeg!“ karjus Pearu äkki tulises
vihas ja tõstis oma väriseva käega kepi. Aga Karla püüdis
392selle kerge vaevaga enne kinni, kui ta jõudis maha langeda.
Nüüd pistis Pearu karjuma, nagu oleks ta elu hädaohus, ja
perenaine, kes oli juba ammugi kikkis kõrvul kuulanud
meeste ägedat sõnelemist, astus uksele vaatama, mis toas
lahti.
„ Karla, mis sa teed isale?“ küsis ta.
„Sina mine ära,“ vastas Karla, „see ei ole sinu asi.“
„ Ei, mina ei lähe,“ vastas perenaine, „see on ka minu
asi, kui ukse taga nõnda karjutakse.“
„ See on isa ja poja asi,“ karjus Karla, „sellepärast
mine ära, ütlen ma.“
Karla katsus naise uksest välja lü­
kata.
„Sa võid mu maha lüüa, ma ei lähe siiska,“ ütles Ida.
Pearu samal ajal, kui Karla oma naisega ukse juures
jageles, tätsas sängi juurde, istus selle äärele ja hakkas
nutma, nagu oleks ta väike laps. Lapsena Idagi teda võt­
tis, kui ta tema juurde astus ja temalt küsis:
„ Mis on, vanaisa?“
Aga nüüd äigas Pearu käega pisarad silmist ja rääkis
äkki kui mees ärritatult:
„ Tema julgeb mind minu enda majas keelata! Tema
paneb minu ees ukse kinni!“
„ Isa tahab vallamajasse minna testamenti muutma ja
tahab, et ma talle selleks hobuse ette rakendaks, see on
kõik,“ seletas Karla, „ja kui mina seda ei tee, siis tahab ta
Mäele minna, et Sass ta vallamajasse viiks.“
Nüüd oli ka Idal asi täiesti selge. Tähendab, kardetud
silmapilk on käes. Väljas on ilus, vaikne, päikesepaistene
ilm, aga nemad kolmekesi heitlevad siin Oru saatuse pä­
rast — nemad heitlevad iseeneste ja oma laste saatuse pä­
rast. Ja Ida ütles oma mehele:
„Mis sa tühja jändad!“ ning kui see ikka omast kinni
393pidas, haaras naine tal käest ja vedas ta kõrvaltuppa, kus
jätkas: „Lase ta läheb! Ega ta ju niikuinii kuhugi lähe,
kui sa tal minna lased. Ta on ju kui laps, keela, siis kipub,
aja, siis tuleb tagasi.“
„ L äheb tema Mäele, kui mina ei takista,“ kinnitas
Karla.
„ No ei lähe,“ vaidles Ida vastu.
„ Tuleb teelt tagasi.“
„ Ei tule,“ kinnitas Karla, „mina tunnen ometi oma isa
paremini kui sina.“
Sel silmapilgul avas Pearu ukse ja, nähes Karlat oma
eidega, ütles:
„ Ma küsin viimast korda, kas sa rakendad mulle ho­
buse ette või ei?“
>
„ Ei, isa,“ vastas Karla, „mina ei rakenda ise ega luba
ka teistel rakendada.“
„ Noh, siis pole parata,“ lausus Pearu otsustavalt ja
hakkas liikuma välisukse poole. Karla tahtis temale ette
minna, aga naine astus talle kõige südidusega vastu, ja
nõnda pääses isa uksest välja.
Karla ja Ida läksid akna
alla vaatama, mis Pearu teeb ja kuhu tema läheb. Aga
see seadis sammud otseteed õuevärava poole.
Esiteks
Karla seisis vaikides, aga kui Pearu hakkas väravat lahti
tegema, ütles ta naisele:
„ Sa näed ju, et ta läheb.“
„ Ega ta pole veel läind,“ vastas naine.
„ Kannata na­
tukenegi.“
Aga kui isa jõudis juba poole teeni kahe õuevärava
vahel, ei võinud Karla enam kannatada, vaid kirus:
„ See on kurat teab mis! Viib teistele kondi suhu nä­
rida, muud pole midagi. Et Sass hakkaks teda valla­
majasse küütima, seda ei usu ma eluilmas.“
Sel ajal Pearu jõudis juba Mäe õuevärava juurde. Seal
394jäi ta seisatama, nagu kahtleks ta, kas minna sisse või
pöörduda ümber.
„ KülI näed, tuleb tagasi,“ ütles Ida.
„ Ei tule,“ vaidles Karla vastu.
Ja tõepoolest ei tul­
nud, sest Pearu hakkas väravat avama.
See nõudis talt
aega ja vaeva, sest värav oli raske ja teda pidi üle vaia
tõstma.
Seni kui Pearu värava kallal pusis, väljus Ida
ruttu toast, jooksis oma raske kehaga vänderdavalt talle
järele ja jõudis parajasti seks ajaks pärale, kui vanamees
pani rasket väravat kinni.
„ Isa,“ ütles Ida, „ma mõtlesin, et sa teed nalja, kemp­
led muidu niisama Karlaga, aga kui sul ikka tõesti tõsi
taga on, siis tule tagasi, mina ise rakendan sulle vana mära
vankri ette, kui teised seda ei tee. See on nii inetu, kui sa
teistelt inimestelt lähed küüti tahtma, nagu oleks me ise
juba nii vaesed, et pole hobustki enam aiste vahele panna.
Nõnda teeme end ilma naeruks.“
Nende sõnadega tegi Ida värava uuesti lahti, et Pearu
pääseks lahedasti tagasi tulema. See mõtles pisut, nagu ei
tahaks ta oma jonni enam jätta, aga äkki tulid tal meelde
endised ajad, kus tema oli alles kange ja „kuraasis“ vana­
mees, kelle vastu ei võinud ükski seista. Siis ei põgene­
nud ta omast majast, et võõrastelt abi otsida, siis põge­
nesid teised, põgenesid naine ja lapsed. Ja nagu oleks
see alles eile olnud, mäletas ta äkki, kuidas ta Mäel kord
oma „ lambasihvri“ järel käinud, seal Andresega tülli sat­
tunud, nii et see ta välja viskas ja kuis ta pärast seatapmise
pussi toonud, seda siinsamas Mäe väravas ihunud ja vastu
väravapulki Iõgistanud, kutsudes Andrest verd ja soolikaid
laskma. Ah jaa! Siis oli külm ja lumi ning tähed särasid
taevas. Aga nüüd paistab päikene, mis enam ei kõrveta,
vaid ainult soojendab, ning Pearu läheb ise oma eide ase­
395mel Mäelt abi otsima, haljaja terava pussi asemel peos kõ­
ver kepp. Pearu ise oleks nagu tudisevaks eideks muutu­
nud. Aga omast arust tahab ta olla alles mees, kes ajab
Oru asju Vargamäel ja kes ajab neid paremini, kui teised
seda teha suudaksid.
„ Vanaisa, kas sa siis tõesti ei taha koju tagasi tulla, kui
ma sul hobuse ette rakendan?” küsib Ida, nagu oleks jutt
üsna harilikust asjast. Need sõnad äratavad Pearu mõt­
test ja ta tuleb tõepoolest Mäe õuest teele tagasi, nii et Ida
võib värava sulgeda.
„ Ma lasen sul Helene kutsariks tulla, siis on sul vana­
inimesel kergem,” räägib Ida, kui ta kõnnib Pearu kõrval
tasakesi kodu poole.
„ Ja kui Helene on kutsariks, siis
võiks isegi noore mära ette panna, sel veel painduvam jalg
ja pikem samm, vana mära on juba liiga tönts, sellega ei
jõua ju millalgi.”
„ Ei“, vastab Pearu ka juba rahulikus toonis, „las olla
pealegi vana mära, sellega hea vaikne, noor ju niisuke eb­
lakas, et pelgab vahel jänestki, kui see kõrvu liigutab.“
„ Hea küll,“ nõustub Ida siinsamas, „olgu siis pealegi
vana mära.“
Nõnda jõuavad nad kahekesi kõige muhedamas vest­
luses koju. Aga siin seisab neil kohe häda ees, sest Ida ei
oska ise hobust rakendada, ja kui ta Helenet kutsub, kes
sellega hästi toime saab, ei kuula see tema käsku. Isa on
nimelt vahepeal tütardele asja ära seletanud ja neile kinni­
tanud, et nad hobuse rakendamiseks ei liigutaks kätt ega
jalga. Ida satub ärevusse ja läheb peaaegu käsitsi Helene
kallale, et miks ta ei kuula oma ema sõna.
„ Isa on majas peremees, mina kuulan tema sõna,“ üt­
leb Helene.
„ Isa on poegade, ema tütarde käskija,” seletab Ida.
396Aga Helene ei võta seda kuulda ja vana Pearu on pea­
aegu uuesti valmis õuevärava poole minema, kui ilmub
Juuli ja ütleb:
„ Ema, mina rakendan vanaisale hobuse ette, kui teised
seda ei tee.“
Ja ta läheb toa otsa väljale, kus vana mära on köies
ristikheina ädalikul.
„ Sa ei tohi seda hobust puutuda, Juuli!“ hüüab Karla
tütrele järele, aga see ei võta seda kuuldavakski ja ükski ei
söanda jõuga minna takistama, et Juuli toob hobuse väljalt
ning rakendab ta vankri ette. Aga kui see sündinud ja
vana Pearu tahaks juba peale istuda, et saaks ükskord mi­
nema, nagu oleks tal ei tea kui suur rutt asjaga taga, ütleb
Ida talle äkki:
„ Vanaisa, nõnda ei või sa ometi inimeste hulka minna.
Lähme natukene kambri, ma aitan sind seal kohendada.“
Ja ilma. et ta ootaks vanamehe nõusolekut, võtab ta temal
kui lapsel käest kinni ja talutab toa poole.
„ Juuli, sina
pane end valmis, sa lähed vanaisale kutsariks!“ hüüab Ida
ukse pealt tagasi.
Toas Ida teeb vana Pearuga põhjaliku töö: ta kisub tal
saapad paljastelt jalgadelt, toob kausiga sooja vett, peseb
jalad puhtaks, kuivatab valge rätikuga ja tõmbab neile
puhtad sokid otsa; nüüd vahetab ta vanamehel ka pesu,
äigab märja rätikuga tal silmad üle ja loputab tal käed,
puutub kammiga tema halle, hõredaid juukseid ja tema ha­
bet, ajab talle puhtad riided selga ning paneb talle valge
rätiku kaela, kinnitades seda nõelaga, nii et Pearul ei tule
meeldegi vastu hakata, nagu peaksid tema juures täide mi­
nema Õnnistegija sõnad, et keegi teine paneb sulle vöö
vööle ja ei mitte sina ise. Ja kui Pearul ka uus müts peas,
alles siis ütleb Ida nagu rahuldunult:
397„Soo! Nüüd oleme valmis, nii et võime sõita.“
„Sa ehid mind, nagu esimesel pühal kiriku,“ ütleb
Pearu.
„ Vanaisa, sa ju sõidadki mööda kirikuteed, ainult et
kirikukellad täna ei löö,“ vastab talle Ida.
Ja kui nad välja läksid ning vankri juurde jõudsid, kus
Juuli juba ootas, ütles see vanaisa nähes:
„ Vanaisa, ema on su nagu peiupoisiks teind.“
„ Jah, just kui surnuaiale suadaks mind,“ vastas Pearu
vankrile ronides, „ainult höövlilaastud, need puuduvad
pea all.“
„Juuli, istu sina ka kohe peale,“ ütleb ema, „ma tulen
lasen teid õueväravast välja.“
Nõnda asuski Juuli vankrile vanaisa kõrvale ja vanker
hakkas logisema värava poole. Aga kui nad sinna jõudsid
ja parajasti Idast möödusid, hakkasid kirikukellad äkki
millegipärast lööma.
„ Kuule, vanaisa, kirikukelladki löövad!“ ütles Ida.
Aga Pearu pani käed ohjadele, pidas vana mära
kinni, kes niikuinii läks hirmus vastumeelselt õueväravast
välja, ja ütles Idale:
„ Kallis mini, sa siis ikka tõesti lased mu minna?“
„ Jah, vanaisa,“ vastas Ida, kuna tal omal silmad purs-
kusid vett täis, „ennem las läheb Oru, las läheb kas või
terve Vargamäe, aga oma Karlat ei anna ma teistele nais-
tele raisata, tema on mulle ikka rohkem väärt kui kõik muu
maapealne varandus.“
Nõnda ütles Ida valjusti ja selgesti, nii et Juuligi vank­
ril võis õieti taibata, mispärast ema ja isa liikusid viimasel
ajal nii nukrate nägudega iseoma majas. Ja et Juuli ise oli
samas asjas väga kannatanud, siiskihvatas tal süda seesva­
lusalt ning ta mõtles vankrilt maha karata, sest kui selliste
398asjadega tegemist, milleks siis tema peab kaasa sõitma.
Aga enne kui ta jõudis oma kavatsuse teostada, laskis
vanaisa käsi ohjadest lahti ja ta pöördus või veeres vankri
kõrvale käpuli maha. Niihästi Ida ja Juuli kui ka Karla ja
Helene, kes vaatlesid seda toimingut eemalt toa juurest,
arvasid, et Pearuga on midagi saatuslikku juhtunud. Aga
kui Ida talle appi tõttas, siis selgus, et tal pole viga midagi:
ta ajas end krabinal ja kähku maast üles ja hakkas toa
poole tõttama, nagu oleks tal seal enne sõitu midagi häda­
list toim etada.
Juuli jäi hobusega õueväravasse ootama,
kuna ema läks Pearuga kaasa, et vaadata, mis temaga
õieti on.
Aga Pearuga oli selline lugu, et kui ta sai tuppa, heitis
ta ilma pikemata asemele, saapad jalas, uued riided seljas.
Mütsigi ei võtnud ta peast.
„ Vanaisa, hakkas sul halb või?” küsis Ida temalt.
„ Võin ma sul saapad jalast ära tõmmata?”
„ Mu süda hakkas valutama,” vastas Pearu.
„Sinu
veart sõnad, mini, panid mu südame valutama.”
„ Mitte minu sõnad, vanaisa,” vastas Ida, „vaid kiriku­
kellad, mis hakkasid parajasti lööma.”
Pearu ei öelnud enam midagi ja ei teinud mingit takis­
tust, et mini kiskus tal saapad jalast, võttis mütsi peast ja
kuue seljast, enne kui läks välja.
„ Aja vanker toa ette ja võta hobune rakkest lahti!”
hüüdis ta seal Juulile nii valjusti, et Pearugi võis seda oma
asemel kuulda. Aga see ei liigutanud ennast, nagu ei puu­
tuks asi põrmugi temasse. Veel natukene aega tagasi oli
ta sellesama hobuse rakendamise pärast valmis Karlaga kas
või käsitsi kokku minema, aga nüüd oli ta nagu üsna nõus,
et hobune rakkest lahti võetakse.
399„ Misisaga on?“ küsis Karla ärevalt.
„ Esiotsa ei midagi,“ vastas Ida.
„ Ainult ei taha sõita.“
„ Naljakas,“ naeratas Karla heal meelel.
„ N äed, et minul on õigus: kui keelad, läheb vägisi,
hakka ajama, tuleb isegi tagasi,“ seletas Ida.
„Mitte see, eit,“ vaidles Karla vastu, „vaid sina oma
headusega tegid ta südame hellaks.“
„ Kaugele sa siis siinilmas selle kurjuse ja kangusega
saad,“ vastas Ida.
Aga sellest silmapilgust peale kasvas
tema mõju Orul nii suureks, et tema vastu ei võinud enam
ükski seista, nagu oleks tema rinnas ja ihuliikmeis kõige
suurem kangus tallele pandud. Vanast Pearust polnud
peale poja Joosepi keegi kodus võitu saanud ja seegi ainult
pühakirja abil, nagu oleks ta mõni noor jumalamees. Aga
Ida võitis nüüd Pearu oma puhtnaiselikkude sõnadega,
nagu oleks ka neis jumalaväge, sest ükski ei uskunud kiriku­
kellade mõjusse, mis hakkasid äkki üle raba helisema ja
mis helisesid siiski veel, kui Pearu lamas juba voodis, puh­
tad punasetriibulised sokid jalas.
Kui Karla natukese aja pärast tema juurde kambri
astus, ei võtnud ta teda jutule, vaid ütles:
„ Suada oma eit minu ette.“
Aga kuiilmus Ida, siis ei tahtnud Pearu ka temaga rää­
kida, vaid nõudis kogu perekonna oma juurde.
Nõnda
siis tulid ka Juuli ja Helene ning nende selja taga Karlagi,
kes hoidus kaugemale, sest et ta oli hiljuti isa pahandanud.
See lamas ikka veel endiselt asemel, olles pooleldi riides,
valge rätik kaelas, nagu mõtleks ta veelgi sõitu minna. Aga
ei, tema oli oma „rehnuti“ nüüd teisiti teinud. Õieti öelda,
tema oli lõpuks Karla „rehnuti omaks võtnud, nagu otsiks
ta seega tem a südames lepitust. Sellepärast ütles ta:
„ Juuli, tule siia, tule mulle lähemale!“
400Ja kui Juuli astus sängi ette, käskis ta tal selle äärele
istuda, võttis tal käest kinni ja rääkis pühalikult, nagu oleks
ta alles kirikukellade mõju all, rääkis, ilma et ise oleks
talle otsa vaadanud:
„T äna nägin ma, kui kange veri on sinu emal, kui veart
veri. Mina ei võind mitte tema vastu seista, sinu ema
veart vere vastu nimelt. See oleks nagu õndsa Mäe Krõeda
veri, nõnda reakis sinu ema minuga, kui kirikukellad lõid.
Sinule, Juuli, reagin ma seda sellepärast, et ka sinul on
veart veri, sest sa oled oma ema tütar ja sa oled ühte meest
nõnda armastand, et teda ei ole teps enam. Ning vuata,
mu tütar, ma näen kõik, mis sinuga on. Ma näen, et sul
on kitsas käes ja sina vihkad oma ihusugu, sest see on sel­
lest mehest, keda ei ole teps enam. Aga kuula, mu laps,
mis mina sulle reagin, ja see on mu viimne reakimine, sest
mind ei ole enam kunikski! Sina eipea mitte viha kandma
oma ihusoo vastu, vaid sa pead teda kalliks pidama, nagu
oli kallis sulle see mees, keda nüüd enam ei ole. Ja ka
mina tahan teda kalliks pidada, nii et sa seda usud. Sest
vuata, mu tütar, kui sestsinatsest sinu vihatud ihusoost, keda
sa nüüd jälle õpid armastama, suab poeg, siis panen mina
tema Vargamäel Oru peremeheks ja õigeks pärijaks ning
kellegil ei pea olema selle vastu ühtigi reakimist. Selle­
pärast, Juuli, mu tütar, armasta oma ihusugu, nii et ta oleks
poeg, ja sinust suab uus Vargamäe ema igavesest ajast iga­
vesti. See on minu viimne soov ning see olgu teile kõigile
püha, hallelooja, uamen! Minge rahuga.“
Aga äkki ei saanud keegi rahuga mindud, sest kõik olid
vana Pearu sõnade tõttu oma rahu kaotanud. Juuli oli
juba ammu enne kõne lõppu nutma hakanud ja asemele
kummuli langenud. Ka teistel läksid silmad märjaks.
Kõige kauem pidas vastu Helene, aga selle eest oli ka tema
26 Tõde ja õigus V.
401tönn kõige kangem, kui ta juba kord kätte jõudis. See oli
nii kange, et Helene pidi temaga toast lahkuma. See oli
kõige mõistmatum nutt, mida võib endale üldse kujutella.
Ta oli nii mõistmatu, et Helene isegi ei saanud temast mi­
dagi aru, tema ainult nuttis. Sest kui ainult mõtelda, mis
tema ja Juuli mõtlesid ja rääkisid Otist veel mõni silma­
pilk tagasi, ja nüüd korraga: Oti poeg peab olema Oru pä­
rija ja Juuli peab teda armastama. Aga Juuli lubas ta ju
ära visata, tal kaela murda või virtsaauku uputada — seda
kõike oli lubanud Juuli. Ja nüüd ta siis õpib teda armas­
tama, et tast saaks Oru pärija. Aga kas Helene ka peab
hakkama teda armastama? Kas ka sellepärast, et temast
saab Oru pärija? Siit hakkaski punkt, kus Helene nutt
muutus äkki hoopis mõistmatuks. Tähendab, vanaisa ar­
vates on hea, et Juulil läks Otiga räbalasti ja Otil Juuliga,
sest seni, kui neil polnud teineteisega veel räbalasti läinud,
ei tahtnud vanaisa sellest kuuldagi, et Oru pärijaks võiks
olla Oti poeg. Nii imelikke asju teeb surm. Aga kui He-
lenel ka mõne poisiga räbalasti läheks, mis siis sünnib? Kas
tema poeg ka kuhugi pärijaks saab? Kuhu? Ei, tema
räbalastisaadud pojal poleks kuhugi minna, kui ainult viska
ta ära, murra tal kael või uputa ta tõepoolest virtsaauku.
Nii et Helene on oma räbala pojaga hiljaks jäänud. Kuid
mis sünnib siis, kui Juulil ei tulegi poeg, vaid tütar? Tõe­
poolest, mis siis? Siis on Helene pojal tee lahti, jah, siis
on lahti. Aga miks siis Helene nutab? Keegi ei mõista
seda, Helene ise ka mitte.
Aga Juuli mõistis oma nuttu väga hästi, sest tema ütles
läbi pisarate:
„ Kui sina seda nõnda tahad, vanaisa, siis õpin ma oma
last uuesti armastama, mis mul rüpes, ja temast peab Oru
402peremees saama. Aga ma olen ju nii õnnetu, mis mees sel­
lest lapsest võib saada.“
„ Mina algasin Vargamäel suure õnne ja õhinaga, aga
kuhu ma olen jõund?“ ütles Pearu lohutavalt.
„ Ei kuhugi.
Alga sina, mu laps, õnnetuse ja kurvastusega, ehk läheb
sul siis paremini.“
Nõnda oli siis kõik õnnelikult lõppenud, nagu arutasid
Karla ja Ida pärast isekeskis. Ainult et see vaene Ott pidi
otsa saama, oli teine ju päris kena ja lõbus poiss. Ja Eedi
ka, jah, tema samuti. Aga muidugi, kui need asjad nõnda
poleks sündinud, siis poleks ehk kõik nii õnnelikult lõppe­
nud. Nii et kahte head inimene siinilmas ei saa ega maksa
seda tahtagi.
26*
403XXVII.
Sel silmapilgul, kus Oru rahvas oma pärandusasju õien­
das, polnud Mäel peale Mareti kedagi toamail. Tema oli
ainuke, kes nägi, kuidas vana Pearu oma õueväravast välja
tuli ja nende õueväravast suure vaevaga sisse puges. Ma­
ret pidi talle appigi tõttama, aga nägi parajal ajal, et Oru
perenaine vänderdab Pearu poole joosta, ja sellepärast jäi
ta ootama, et mis sest asjast välja tuleb. Ta kuulis ka seda,
et Ida Pearule midagi seletas, aga kauge maa tõttu sõna­
dest aru ei saanud. Sellepärast ei mõistnud ta põrmugi,
miks vana Pearu lasti Mäe väravasse tulla, lasti isegi raske
värav üle vaia rükkida ja miks alles siis perenaine ise jook­
sis talle järele ja kutsus ta tagasi. Kas ei pandud vana­
inimese kadu ennemalt tähele? Oli ehk Pearu puuduli­
kuks muutunud, et tahtis äkki Mäele tulla juttu vestma?
Mis hea asi see üldse oli, millepärast ta tahtis Mäe õuevära­
vast sisse tulla?
Samuti ei saanud Maret põrmugi ka sellest aru, mis
sündis pärast hobusega. Milleks toodi ta koju ja raken­
dati vankri ette? Milleks sõideti isegi õueväravasse ja
avati see? Miks kukkus või kargas Pearu vankrist äkki
maha? Taheti ehk teda kuhugi viia, kuhu ta ise ei taht-
404nud? Või oli kirikukelladega midagi,
mis hakkasid
lööma just sel silmapilgul, kus vanker pidi Õueväravast
välja sõitma? Kartis ehk Pearu halba eeltähendust? Tuli
tal surmamõte, kui kuulis äkki kellade helinat? Ja mui­
dugi, see on kõige tõenäolisem: Pearu tahtis kuhugi minna,
võib-olla testamenti muutma, aga kui kuulis kirikukelli,
arvas ta seda halvaks ennustuseks ning läks tuppa tagasi.
Ta sõidab mõni teine kord, kui kellad eilöö, nii et ei tuleks
surmamõtet, sest Pearu ei taha veel surra, tema tahab
kauem elada kui Andres, see tema vana vingamees.
Nõnda mõtles Maret üksinda kodus toimetades, ja kui
teised saabusid, siis rääkis ta ka neile olnud sündmusist
ning kõik panid väga imeks, et Pearu oli Mäe õueväravast
sisse tulnud.
„ Oti surm oleks nagu mõni lepitusohver,“ ütles Sass.
„ Nende oma poisi surm ju ka,“ täiendas Maret.
„ Pearu ehk ise hakkab varsti surema, sellepärast,“ ar ­
vas Oskar.
„Te ei mõistagi enam muust rääkida kui surmast,“ ütles
Elli etteheitvalt.
„ Surmast ei pea nii väga rääkima, siis ta tuleb kätte,“
hoiatas Tiina.
„ Ott ju küll ei rääkind, ikka tuli,“ ütles Oskar.
„ Ega Eedigi vist temast juttu teind,“ lausus Sass.
„ Eedi tegi,“ seletas Tiina.
„ Tema tegi sellest minugagi
juttu, ütles, tema võib küll tappa, sest temal pole täit aru
peas. Noh, näete, ja tuligi tapmine, ja tuligi surm, tulid
mõlemad korraga. Nii et neil on õigus, kes ütlevad, kus
hundist räägitakse, seal ta on.“
Nüüd valitses äkki vaikus, nagu hakkaksid kõik Tiina
sõnade tõttu ebausklikult surma kartma.
Aga tõelikult
405ei kartnud ükski surma, vaid kõik mõtlesid hiljutiste sur­
made ja Tiina sõnade üle järele.
„ Neist asjust ei peaks enam rääkima ega neid meelde
tuletama,” lausus Sass natukese aja pärast.
„ Ja muidugi, peremees,“ ütles Tiina, „ neist asjust ei
peaks kunagi enam rääkima.“
Aga ka muud juttu ei leitud söögilaua ääres ja selle­
pärast mugisid lõpuks kõik omaette. Kui õhtul sauna juu­
res Pearu seiklusest kuuldi, arvas vana Andres kohe, et
küllap tal on oma pärandusasjadega tegemist. Tema arvas
seda sellepärast, et temal endal seisid Oru pärandusasjad
väga südamel. Ta oleks ei tea mis teinud või andnud, kui
aga teine Joosepi poeg oleks võinud kuidagi kord Oru pere-
. m eheks saada. Ometi polnud tal selleks kuigi suurt usku,
sest Pearu oli juba liiga vana, et oma tahet läbi viia. Vare­
malt ei võinud ta aga sellist otsust teha, sest siis poleks tal
enam Vargamäel elu olnud. Kuid Pearu tahtis tingimata
siin oma päevad lõpetada, nagu tahaks ta oma silmaga
näha, kuidas see, mille eest ta võidelnud, kaob enne kui
tema ise. Kus on tema kuulsad tammid, mis ta ehitas vee-
paisutamiseks? Kus on tema loodheinamaad? Kus kraa­
vid soosilla ääres? Kus kivid, mis ta veeretas teekaldale,
et nad nühiksid vankritelje-otsi? Kus peenrad, mis ta ajas
„ n u abrimehe“ põllule? Kus aiaaugud, et teispere sead
tuleksid tema rukkisse? Neist kõigist pole enam jälgegi
järel. Aga Pearu ise elab allesI
Nõnda on ka kõige kangema inimese elu siinilmas: aja­
hammas sööb sind ennast ja su teod ja sa ise vaatad pealt,
kuis ta sööb sind ennast ning su tegusid, ja sa ei või sinna
midagi parata. Andres tänas jumalat, et tema oli sinna­
maale jõudnud, kus inimene ei tahagi enam millelegi pa­
rata.
Las ilm elab! Tema oli enne Andrest olemas ja
406jääb ka pärast teda, milleks peaks siis tema nii väga oma
südant vaevama ja valutama. Tema rookis kord soos ja
jõe ääres vaevakase- ja pajupõõsaid, aga nüüd lokkavad
nad paremini kui kunagi varem.
Lokaku! Võib-olla
peabki see nõnda olema! Võib-olla oli see kurjast, mis
tema tegi, kes võib jumala tahet teada.
Aga kui keegi
arvab teisiti, siis talitagu sellekohaselt. Kui keegi arvab,
et temal on õigus või kohus põõsaid juurida, tehku seda
jumalarahus. Andres arvas millalgi samuti ja siis ründas
ta mööda Vargamäge ümber.
Ainult üks asi on tal ikka veel südamel, millest ta ei
saa ükskõikselt mööda minna, see on jõgi, jõevesi, mille
ta tahaks alla lasta. Sellest mõtleb ja räägib ta alati, olgu
Indrekuga või mõne muuga, sellest räägiks ta kas või koe­
raga või mõne teise loomaga, kui see tal teele satub, sest
Andres on nõnda vana ja ta on oma elus nii palju loomi
ning inimesi tundma õppinud, on näinud nende salajasi
soove ja mõtlemisi — nende „krutskid“, nagu tema seda
ütleb, —
ning ta on otsusele jõudnud, et ega ole suurt
vahet, kas on tegemist inimesega või mõne muu elukaga.
Ükskord Andres arvas, et peab rääkima ainult inime­
sega, sest tema mõistab sind ja sina teda paremini kui
ükski teine kahe- või neljajalgne, aga oma pikal eluajal on
ta ära näinud, et inimene mõistab teist inimest sagedasti
halvemini kui loom inimest. Inimesele on tema keelgi
ainult nagu selleks jumalast antud, et enestevahelist aru­
saamist segada ja takistada. See on vististi Paabeli torni
ehitamisest saadik nõnda ja kestab ka pärast Andrese
surma edasi.
Varemalt Andres kartis, et jumal teab, mis sünnib
Vargamäel või mujal maailmas, kui tema siin enam ei
ründa, aga nüüd on ta ära näinud, et ründa või ära ründa,
407ilm läheb ikka oma rada ja ta ei lähe kunagi sinna, kuhu
sina tahad teda lükata, sest tuhanded teised lükkavad või
kisuvad teda igaüks oma poole või oma tahte sihis ja nõnda
tammub ta kas hoopis paigal, nagu sõtkuks ta saue, või ta
käib nagu eksija ringi ning huikab.
Jah, Andresel on sagedasti tema vanas südames tund­
mus, et maailm oleks nagu mõni sauesõtkuja, kes käärinud
oma püksid üles, või nagu mõni oskamatu inimene, kes ek­
sinud Jõessaare taha või suurde Muulu rappa ja huikab
nüüd seal. Las ta huigata, mis Andres sinna võib parata,
kauake tema veel jõuab huikajale vastata, et ta oskaks
tulla õigele teele.
Andres on nii väga oma eluajal otsinud õiget teed ja
on seda püüdnud juhatada ka oma lastele ja teistele ini­
mestele, on seda juhatanud isegi Oru Pearule, aga kas on
see või mõni teine tema juhatust kuulanud, on tema omadki
lapsed tema õpetust ja juhatust mikski pannud? Või on
Andres isegi selle päris õige tee leidnud? On ta tulnud
mööda õiget teed, et jõuda sinna, kus ta praegu on? Kes
vastab? Ei keegi! Andres sureb ehk enne ära, kui ta
leiab päris õige vastuse.
Indrek on ilmas rohkem käinud ja näinud kui tema,
aga kas oskab temagi Andresele vastata, nii et see seda
õieti mõistaks, mis on õige, mis kõver? Ei oska. Ja kuigi
ta oskaks, siis Andres ei saaks aru, sest jumal segas Paa­
beli torni juures inimeste keeled ja meeled, nii et vanemad
ei mõista lapsi ega lapsed vanemaid, kaugemaist sugula­
sist ja võhivõõraist hoopis rääkimata.
Andres ei mõista Indrekut isegi tema igapäevases elus.
Ta on temale arusaamatum kui mõni kodu- või metsloomgi.
Jänesest metsas Andres saab õieti aru, kalugi Vargamäe jõe
põhjas mõistab ta ning seab selle järele oma püünised, aga
408kui ta katsuks Indrekut sõnades või mõtetes püüda, siis ei
teaks ta, millest peale hakata. Andres võib ükskõik, mis
asjast juttu teha, Indreku süda jääb ikka lukku, on seisnud
lukus varsti terve aasta, kus nad külg külje kõrval siin sau­
nas elanud.
Aga Andres ei heida Indrekule midagi ette. On hea,
et ta elab nõndagi tema juures saunas, on ütlemata hea, et
ta kuulab tema juttu, kuigi ta ise peaaegu midagi ei vasta,
nagu räägiks Andres mõne loomaga. Ainult ühel juhul on
Indrekul alati midagi ütelda, nimelt— kui jutt kaldub Var­
gamäe jõele, selle süvendamisele ja puhastamisele. Siis on
Andresel tundmus, et ta ei räägi mitte ainult inimesega,
vaid oma pojaga, oma lapsega, kes on võtnud temalt juha­
tust ja õpetust. Ja Andres on üpris õnnelik ning rahul, et
tal on Indrekuga seegi ainus punkt, kus nad teineteist mõis­
tavad. Sellest aitab tema eluks, sest kuniks päevi.
Üldse aitaks kahe inimese eluks, kui nad milleski teine­
teist mõistavad, sest siis poleks nad enam päris pakk-
kastid, mis täidetud tundmatu kaubaga, löödud naeltega
kinni ja pandud üksteise kõrvale või laotud virna.
Aga
inimene on uudishimuline, tema ei lepi sellega. Tema ta­
haks avada iga kasti ja vaadata, mis seal sees, kuigi ta sel­
lega peaks kasti purustama. Ja mida noorem ja lapseli-
kum inimene, seda rohkem armastab ta pakk-kaste lõh­
kuda.
Mäe Oskar oli üks neid noori, kes tahtis kangesti teada,
mis on teises noores, kes elab tema kõrval. Teda ei hei­
dutanud hiljutised sündmused. Tema ei tulnud mõttele, et
himu ja uudishimu olid hukutanud kaks noort, ka tema
otsis oma uudishimuga nagu hukatust. Tema ei hoolinud
isa sõnadest, mis see oli ütelnud Tiinale söögilauas, kui kõik
409rääkisid surmast. Isa oli ütelnud nimelt: neist asjust ei
peaks rääkima ega neid meelde tuletama. Aga nagu just
isa keelu kiuste Oskar tahtis Tiinaga aina neist asjust rää­
kida, sest ta tahtis teada, kuis need asjad tõelikult on olnud.
Peaasi: mis on Tiinaga nende asjade puhul juhtunud? Aga
see andis põiklevaid vastuseid, sellepärast ütles Oskar:
„ Nüüd ju neid enam ei ole, ei ole Otti ega Eedit, mil-
lek siis veel salata.“
„ Ärge nimetage neid nimesid,“ hoiatas Tiina, nagu
söögilauaski, „need nimed tähendavad tapmist ja surma.“
„ Kas te tõesti nii ebausklik olete?“ küsis Oskar.
„ See pole ebausk,“ vaidles Tiina vastu.
„ Mina tund­
sin inimest, kes armastas surmast rääkida, ja kas teate, mis
sündis: ta rääkis seni, kui oligi surnud. Sestsaadik ma
tean, et surmast ei pea rääkima. Ega tapmisestki, sest kui
hakkad sellest nii väga rääkima, siis hakkad ka tapma,
ning siis tuleb surm .“
„ No hea küll,“ nõustus Oskar, „jätame siis tapmise ja
surma. Aga teie asi soos selle Eediga, kuidas oli õieti see?
Siin pole ometi surmaga tegemist ja sellest võiks ju nüüd
rääkida.“
„ Ma palun, jätke need jutud,“ ütles Tiina.
„ Ma eisaa neidjätta,“ vastasOskar, „ma pean teadma,
mis teiega soos sündis. Sest Eedi ütles ...“
„ Mitte seda nime ega neid asju, see tähendab tapmist
ja surma!“ palus Tiina, nagu oleks tal valus.
„ Ma ei saa neist mitte mõelda, mõtted tulevad ise,“
vastas poiss.
„ Nad tulevad öösel magadeski. Näen Eedit,
hagu ta oli, ja teie ajate temaga juttu.“
„ Seda te ei tohi näha, sest tema on ju surnud,“ ütles
410Tiina.
„ Teie ei tohi näha, et mina ajan surnuga juttu. See
ei tähenda head.“
„ Mina isegi olen mõelnd, et kas see ehk midagi halba
ei tähenda, et ma seda nii sagedasti näen,“ seletas Oskar,
„ ja sellepärast tahakski ma kõik teada, siis ehk kaovad
need unenäod. Pealegi, ma saan tema peale kadedaks.”
„ Milleks te räägite enda peale niisukest asja,“ ütles tüd­
ruk, nagu hakkaks tal poisist kahju.
„ Ma tahan rääkida, sellepärast,“ vastas see.
„Ma
tahan juba ammugi teile öelda, et ma pole mitte ainult sur­
nud Eedi peale kade, vaid kõigi peale, kellega te räägite.
Mulle paistab, et te olete kõigi vastu parem ja otsekohe­
sem kui minu vastu. Teil nagu oleks minu vastu midagi ja
teie ei usalda mind. T e rääkisite isegi selle lolli Eediga
sõbralikumalt kui minuga.“
„ Küll olete teie ülekohtune,“ ütles Tiina.
„ Eedile õpe­
tasin ma, et tema peab tüdrukute vastu viisakas olema, sest
muidu ei saa temast kunagi meest, ega ma siis teile ometi
sedasama pea õpetama. Aga poisid on ikka nõnda, et kui
on inetu tüdruk, siis on viisakad, aga niipea kui saavad
ilusa tüdrukuga kokku, siis unustavad kohe viisakuse. Eedi
oli niisamuti. Seni, kui ta ei öelnud mulle, et ma olen ilus
tüdruk, jäi ta viisakaks ja oli päris kena poiss, aga niipea
kui hakkas mind nimetama ilusaks, kohe pole muud kui
kallale, muud kui rammu katsuma. Ja pealegi veel soos!“
„ Tuli ta teile tõesti kallale?“ küsis Oskar.
„Seda mitte,“ ütles Tiina, „aga ta tahtis tulla. Ja kas
see ükskõik pole, kas ta juba tuleb või alles tahab tulla.
Sest kui inimene midagi nii väga tahab, ega ta seda siis nii­
kuinii ei jäta. Sellepärast ma kartsingi nii hirmus seal soos,
kui ta tahtis mulle kallale tulla, ma kartsin nii koledasti, et
411oleks kas või surnud. Ja siis ma mõtlesingi, et ennem juba
tulgu kord, kui ta ainult tahab tulla, siis saaks rutem sel­
lest surmahirmust lahti.“
„ Aga mis oli selle pussiga?“küsispoiss.
„ Kuidas saite
ta oma kätte? Sellest ei saa mina kuidagi aru.“
„ Kui mina hüüdsin Mullat, siis tema võttis pussi —
võttis pussi puusa pealt tupest, ma nägin, sest ma seisin ja
vaatasin, —
nii et võttis pussi ja hakkas põõsast malakat
lõikama, Mulla tarvis muidugi, aga see oli kärmem, kargas
talle selja tagant kallale, kui ta malakat nüsis, ja nõnda
jättis ta suure ehmu ja kange valuga malaka ja pussi sinna­
paika. Nõnda saingi mina pussi kätte ja sops! mättasse,
et ta enam ei saaks malakat lõigata.“
„ Ja kus see Mulla siis oli, et ta kohe tuli?“ küsis poiss.
„Seda ma ei tea,“ vastas Tiina, „aga niikui mina hüüd­
sin, nii tema ka tuli, nagu oleks teine põõsa taga varitsend,
mis meie kahekesi teeme.“
„ KülI oli see õnn, et koer juhtus teie hüüdu kuulma,“
ütles Oskar.
„Seda ma ise mõtlesin ka,“ ütles tüdruk.
„Muidujää
või eluajaks selle lolli poisiga sinna sohu maadlema.“
„ Just!“ kinnitas poiss.
„ Jää või terveks eluks.“
„ A ga ka sellest ei pea nii väga rääkima ega mõtlema,“
hoiatas tüdruk.
„ Sellest rammukatsumisest nimelt, sest ma
kardan, et kui keegi sellest ühtepuhku räägib ja mõtleb, siis
tuleb tal endal varsti seesama himu: läheb, nagu Eedigi,
sohu tüdrukutega rammu katsuma.“
„ Küll olete teie kaval!“ hüüdis poiss nüüd peaaegu
imetlusega.
„ Kuidas nii?“ imestus tüdruk vastu.
„ See on ju tõesti
412nõnda. Kui teiegi alati ühest ja sellestsamast asjast hak­
kate rääkima, siis tuleb ka teil viimaks see himu, nii et asi
isegi tuleb viimaks kätte. Minuga on see nõnda olnd ja
sellepärast arvangi ma, et teistega on niisama. Mina mõt­
len alati ühte ja sedasama asja, juba mitu, mitu aastat, ja
ma usun kindlasti, et kui ma nõnda edasi mõtlen, siis tuleb
see mul viimaks kätte. Aga minu asi on niisuke, et ei mina
ise ega keegi teine või uskuda ega mõista, kuidas ta võiks
mul kätte tulla.“
„Mis asi see teil niisuke on, mida te nii mitu aastat olete
mõelnd?“ küsis Oskar.
„ Seda ei või ma öelda,“ vastas Tiina ilma pikemata.
„ K üll olete teie saladuslik,“ ütles poiss.
„ M õnikord
tahaks ma teid nii väga läbi näha. Ja teate miks? Te
meeldite mulle hirmsal kombel, Tiina. Juba algusest saa­
dik. Ellile ka, ainult Oti pärast sai ta teie peale kadedaks.
Oti ja koera pärast.“
„No näete nüüd,“ ütles tüdruk, „juba hakkabki teil
kätte tulema, millest räägime.
Eedi ei osanud viimasel
ajal muud teha kui korrata: Tiina ilus tüdruk, ja nüüd olete
teie ka varsti sealsamas.“
„ Eedi rääkis seda lollist peast, aga minul pole ju arust
puudu,“ ütles Oskar.
„ Mis siis sest kasu, kui te räägite sedasama, mis Eedigi,“
vastas tüdruk.
„Oodake vähemalt seni, kui tema asi unu­
neb, hakake siis rääkima.“
„ Kuulge, kas te ei ütleks mulle lõpuks otsekoheselt ja
avalikult, mis teil temaga oli?“ küsis Oskar nüüd.
„ Te teate ju isegi, mis temaga oli,“ vastas Tiina. „ Tema
ütles mulle, et mina olla ilus tüdruk, ja tahtis minuga
413rammu katsuda ning nüüd ta on surnud. Kas see siis veel
midagi ei ole, et te muud otsite ja ootate?“
„ See pole see,“ vastas poiss.
„ Seda ei mõtle mina ega
mõtle ka teie isegi, te räägite muidu nõnda.“
„ A ga mida siis teie mõtlete?” küsis Tiina.
„ Mina.“ ütles poiss peatudes ja nagu õigeid sõnu otsi­
des.
„ Mina mõtlen nimelt seda, et kas ta teile tõesti pi­
sutki meeldis ja kas teil selletõttu midagi temaga oli?“
„ Jah, tema meeldis mulle,“ ütles tüdruk.
„ On see võimalik?! “ hüüdis poiss uskumatult, nagu
saaks ta mingi eksiarvamuse jälile.
„ Ja muidugi,“ kinnitas tüdruk.
„ Mis seal siis nii imes­
tada! Ta oli nii hirmus rumal, et kui mina temaga juttu
ajasin, siis tulin endale väga tark ette, aga teiste inimestega
on nõnda, et nemad on ikka targad ja mina hirmus rumal.
Mina tahtsin ka vahel tark olla ja sellepärast siis ajasingi
temaga juttu. Pärast aga nägin, et ta polegi nii väga ru­
mal, nagu mina seda arvasin, ja siis ma enam temaga ei
rääkind. Targad ajavad mulle ikka pisut hirmu peale,
sest nendest ei saa ma kunagi õieti aru. Teie olete ka vist
väga tark, teist ei saa ma ka hästi aru. Te küsite ja pärite
ja ma ei tea, mis ma pean vastama, nõnda siis räägingi
kõiksugu rumalust kokku.“
„ Jah, ei mina ka lõpuks aru saa, olete teie või olen
mina see rumal,“ ohkas poiss nõutult.
„ Us“kuge, see olen mina,“ vastas tüdruk.
„Seeonmul
juba lapsest saadik. See on sest ajast, kus mu jalad hak­
kasid vedu võtma, siis läks kõik jõud jalgu, nii et pähe
vist ei jätkunud. Ega mina ise selles süüdi ole, see on
ainult mu õnnetus. Ja teiste õnnetus ka. Nemad näevad,
et mina olen nagu teisiti loodud kui teised inimesed ja mõt­
levad siis, et ei tea, mis minus on. Aga ei ole midagi, mitte
414midagi, ainult need jalad ja siis see, et ma olen rumalam
kui teised inim esed.“
„ Ja ometi meeldid sa mulle, Tiina,“ ütles Oskar äkki
kõigest südamest.
„Kui sa ise aimaks, kui palju ma sinu
peale mõtlen.“
„No näete, nüüd ongi seekäes, mis ma nii väga kart­
sin,“ ütles tüdruk, nagu oleks tal nutt varaks.
„See on
kõik sellepärast, et ma olen linnatüdruk ja et mu jalad pole
päris terved. Teil hakkab minust lihtsalt hale meel ja siis
tahate mulle rõõmu teha. Aga seda ei ole sugugi vaja.
Sest mul on omal üks asi, mis mulle rõõmu teeb, ja sellest
rõõmust on mulle küll, sest minul pole kuigi palju rõõmu
tarvis, et õnnelik olla. Natukene — ja aitab. Mina olen
nii piskuga harjund. Minu ema kordas mulle alati: Tiina,
pea meeles, sa oled haige, sinul pole ilmas palju loota,
sellepärast lepi vahega, siis saad õnnelikuks. Ja mina olen
leppind ning olen ära näind, et kõik inimesed oleksid nagu
haiged: nii kui nad hakkavad palju tahtma, kohe nad saa­
vad õnnetuks. Nägite Otti. Tema ei leppind vähega ja
tema sai soosillal otsa. Läks küll õnneliku näoga, aga teda
varitses õnnetus.“
„ Mina ju lepin vähega,“ ütles poiss, „ma tahan ainult
sind, Tiina, mitte kedagi muud.“
„ Nõnda ei peaks te minuga rääkima, Oskar,
ütles
Tiina vaikselt ja etteheitvalt.
„ Kas te siis ei tunne, et see
tähendab õnnetust? Ott hakkas minuga nõnda rääkima
ja tema sai otsa, siis tuli Eedi ja tema jäi kadunuks. Nüüd
olete teie omakorda. See on nii hirmus! Milleks te
tahate minu, iseenda, oma õe ja vanemad õnnetuks teha?
Te mõelge, mis ütleksid vanaisa ja härragi all saunas, kui
nad kuuleksid, et te minuga nõnda räägite, nagu otsiksite
ka mingit kadu. Mina ei ole ju see, kelleks te mind peate,
415ja minust ei saa seda, mis te must loodate, mina pole üldse
niisuke, nagu ma paistan. Te arvate, et ma olen hea. Aga
ma olen ju ainult salalik. Mina olen ju nii vaikne ja oma­
ette ainult sellepärast, et mul on omad asjad, omad sala­
dused. See on minu häda, minu haigus, minu õnnetus. Ja
kas te olete kunagi mõelnud, kuidas oleks elu inimesega,
kellel on igavesti omad saladused ja keda ei või uskuda?“
. .Vaadake, Tiina, just nii see ongi,“ seletas poiss, „kui
te vaikite, siis ma usun teid, nii et ma võiks kas või oma
hinge teie kätte anda ja ma tean, et sellega ei sünni midagi
halba, aga niipea kui hakkate rääkima, siis on mul usk
läind.“
„ Nõnda on ainult nende inimestega, kes on väga sala­
likud,“ õpetas tüdruk peaaegu emalikult.
„ Ja nendega
tuleb varem või hiljem ikka õnnetus. Või arvate teie, et
mina mõtlesin kunagi Eedi peale, kui ma temaga rääkisin?
Et ma sooski mõtlesin tema peale, kui see asi seal oli? Ei,
mina mõtlesin ainult oma asja peale, oma
salajaste
asjade peale. Ja teate, mis ma teile ütlen, —
ja nüüd
räägin ma teiega, nagu seisaksin jumala enda ees, seda pi­
dage kõvasti meeles — ma ütlen: isegi teiega rääkides ei
mõtle ma teie peale, vaid omast asjast, mis on ainult minu
asi, nii et teistel pole sellega midagi tegemist. Nõnda rää­
gin ma teiega ja sellepärast ei pea teie minuga nõnda rää­
kima, nagu te seda esteks tegite. Ja see pole see, et teie
oleks mõni Eedi või Ott, ei, teie olete hoopis teine, ning
mitte sellepärast, et nemad on juba surnud ja teie elate
alles. Sugugi mitte sellepärast. . . “
Aga nüüd haaras poiss tüdrukul käest kinni, nagu mõt­
leks ta teda sülelda, ja ütles:
„ See ei aita, et te nõnda räägite, ega ma teid niikuinii
ei usu. Mina usaldan oma tundmust rohkem kui teie sõnu.
416Mina isegi arvan, et te räägite nõnda ainult selleks, et mind
ärritada. Ott ütles mulle ka seda. Eeditki te ärritasite
seni, kui ta hakkas teile kallale kippuma, võib-olla kip-
puski, kust mina seda tean.“
Aga nüüd kiskus tüdruk end lahti, nagu oleks kuum
raud puutunud tema kätt, vahtis poisile suuril silmil otsa,
kuhu ilmusid pisarad, ja ütles:
„ Surnutest ei peaks te mulle nõnda kõnelema, te teete
mulle väga haiget.“
Nüüd uskus äkki ka poiss, et ta teeb tüdrukule väga
haiget, ainult ta ei mõistnud, miks see nõnda on. Sellest
sai ta isegi suure valu südamesse ja nõnda nad seisidki va­
lutavate südametega teineteise ees.
„ Teie olete vist väga ebausklik,“ lausus poiss viimaks,
nagu tahaks ta näidata, et ta pisutki tüdrukut mõistab.
„Jah, väga,“ vastas tüdruk, „see on mul emast ja see
ongi mu õnnetus, ning ka teiste õnnetus, kellega ma kokku
puutun.“
„ Sellest peaks lahti saama,“ ütles poiss.
„ Jah, sellest peaks lahti saama, ma ise tahaks ka sellest
lahti saada. Aga ka teie peaks sellest lahti saama, sellest,
et te minuga nõnda räägite, see toob ainult valu.
27 Tõde ja õigus V.XXVIII.
See oli ühel kesknädalasel päeval, kui Mäe rahvas nägi,
et Oru Karla sõidab vedruvankriga välja, noor mära ees,
nagu läheks ta kirikusse. Kuhu ta küll võiks minna? Mis
hea koht see on, kuhu Karla sõidab nõnda kesknädalasel
päeval? Ja pealegi veel nii hea vutiga. On ehk vana
Pearu haigeks jäänud? Läheb ta temale rohtu tooma? Ei,
selleks sõidaks Juuli või Helene rattaga.
Tahetakse ehk
arst koju tuua? Noh, seda juba Pearu sündida ei lase.
Temale on ainult kord arst koju toodud ja sellest aitab
tema eluks. Seegi oli siis, kui polnud jumala haigus, vaid
inimeste kätetöö, — kui taheti teda mitte tappa, vaid seni
peksta, kuni ta sureb, nagu peksjad ütlesid. Siis päästis
tema elu Mäe Andres, see tema vänge vihamees ja kange
„ n u aber“, kes ise pole endale lasknud kunagi arsti koju
tuua. On siis Pearu viletsam kui Andres, et tema peaks
laskma arsti enda tarvis Vargamäele küüditada? Ei, Pearu
ei taha viletsam olla. Või on ta jumalaga halvemas vahe­
korras kui tema leppimatu vingamees, et ta peaks hakkama
jumala haiguse vastu inimesilt abi otsima? Ka mitte!
Pearu asjad on jumalaga samuti korras nagu Andreselgi,
ainult et tema ei tunne niipalju pühakirja kui see. Tema ei
418tunne niigi palju, et oleks võinud viimati oma miniale ni­
metada selle vaga ja jumalakartliku naise nime, kes tõi ise
oma käega oma jumalast seatud vanamehele noori tüdru­
kuid magatada, et nad sünnitaksid poegi ja tütreid, kui
oma vaga ja jumalakartlik eit oli juba sigimatuks muutu­
nud. Aga lõpuks nägi Pearu selgesti, et selle jumalakart­
liku naise nimel poleks mingit tähendust olnud ja et võib­
olla kogu pühakirjalgi poleks mingit tähendust olnud, sest
mini oskas vana Pearuga rääkida nõnda, nagu oleks ta ise
mõni pühakiri, mis trükitud Vargamäe kulu ja kirjadega.
Nii et ka sellepoolest olid Pearu asjad üsna korras.
Aga Mäe rahvas polnud oma oletusi ja arutusi veel lõ­
petanud, kui sündis uus asi, mis köitis kõigi tähelepanu.
See sai ainult sellepärast nõnda sündida, et Mäe rahvas
vedas täna rukkeid sisse ja tuli parajasti koormatega koju,
—
Sass ja Tiina oma koormaga ning Oskar ja Elli omaga.
Küll oli Oskar tahtnud, et Tiina tuleks temale koormat
tegema, aga see ei läinud, vabandudes sellega, et tema ei
oska koormat teha ja Oskar hakkab naerma, milline käper­
dis on tema, Tiina.
Tema tahtis sellepärast tingimata
minna peremees Sassiga, sest vanad inimesed ei hakka nii
kergesti naerma ja pilkama. Ei aidanud seegi, et Sass
ütles, Oskar olevat suurem koormameister kui tema, nii et
kui Tiina tahab koormakunsti selgeks saada, siis on tal ka­
sulikum Oskariga minna, Tiina jäi oma otsuses kindlaks, et
tema läheb peremehega.
„ N õnda on mul palju rahulikum ja kindlam tundmus,“
ütles ta, „peremehe endaga on kohe hoopis teine asi.“
Sellepärast nad siis tulidki oma koormatega nõnda, et
Sass Tiinaga ja Oskar Elliga, kui äkki panid kõik tähele —
õieti märkas seda Tiina kõige enne ja ütles siis ka teistele,
nii et kõik võisid nüüd tähele panna, kuidas Oru Helene
27
419tuli suure jooksuga toast välja ja pistis lauda poole, ei aga
jäänud sinna peatuma, vaid lippas sealt mööda, kargas kui
kits üle tänavaaia ja ladus mööda tänavat alla, nagu oleks
soos tuli lahti.
„ Teisepere Helene tahab meie Oskarile näidata, kui
kerged jalad tal on,“ mõtles Maret, kes oli keset õue seisma
jäänud, et tüdruku jooksu vaadelda. Ja näiski nii, nagu
näitaks Helene kellelegi oma jalgade kergust, sest all välja
ääres kargas ta jällegi üle tänavaaia, nagu polekski tal und-
rukut seljas, vaid ainult helevalged püksid, mis välgatasid
kuni vaatajate silmini. Nüüd ootasid juba kõik põnevu­
sega, et kuhu see Helene küll nõnda jookseb. Aga ei ku­
hugi mujale kui sauna juurde, kus vana Andres istus paku
otsas ja punus korvi. Helene oleks võinud ju üle aia või
värava Andrest teretada võitemaga muidu mõne sõna juttu
ajada, kuid ei — ta astus ilusasti väravast sisse, läks vana­
mehe ette ja teretas teda viisakalt, kõik panid tähele, et
viisakalt, Oskargi pani, ja kui oli teretanud, siis rääkis ta
nõnda, nagu paluks ta midagi. Rääkis tükk aega paludes,
aga vana Andres punus korvi edasi, nagu oleks jutt kõige
ükskõiksemast asjast, ainult korraks peatus ja vaatas tüd­
rukule nagu tõsiselt ja alistunult otsa. Kogu kõnelus lõp­
pes sellega, et Helene läks uuesti saunaväravast välja, pis­
tis uuesti jooksma, kuid nüüd juba nõnda, nagu oleks tal
väsimustina kontides ja ihuliikmeis. Isegi aedadest ronis
ta nõnda üle, nagu oleksid need vahepeal vähemalt kaks
korda kõrgemaks tehtud. Helenel ei tulnud nagu enam
põrmugi meelde, et teised vahivad ja et teiste seas on ka
Oskar. Tema läks mööda tänavat üles tagasi, nagu oleks
tal nutt varaks. Aga Maretil oli nüüd kohe selge aru käes,
mis Orul lahti, ja ta ütles:
420„ Pearu hakkab surema, ei muud midagi. Andrest
käidi üles tema juurde kutsumas.“
„ Ta hakkaks ju siis minema, kui surija kutsub, mis ta
veel ootaks,“ arvas Sass vastuvaidlevalt.
Sellele jäi Maret vastuse võlgu. Tema asemel rääkis
Tiina:
„ Kas peab ikka minema, kui surija kutsub?“
„ Surija on nagu küps vili, mis hakkab pudenema,“
ütles Sass, „iga inimene tõttab tema juurde.“
„ Aga kui on halb inimene?“ küsis Tiina.
„ Surija on surija,“ vastas Sass.
„O lgu halb või hea,
ikka pannakse puusärki ja höövlilaastud pea alla.“
„ Miks just höövlilaastud, peremees?“ küsis Tiina, kes
seisis Sassi selja taga vankris püsti ja hoidis temast kinni,
sest nõnda ei tundunud sõidul põrutamist.
„ H ö övlilaaatud on puhtad,“ ütles Sass, „puhtad ja
jahedad. Surnu ise on puhas ja tema ase olgu puhas.“
„ Nii et puhtalt sünnib inimene ilma ja puhtalt läheb ta
siit,“ jätkas Tiina.
Aga kui Oskar nägi, kuidas Tiina sõitis püsti vankris ja
hoidis isal kahe käega selja tagant kinni, tundis ta südames
valusat tuksatust ja ta ütles õele:
„Küll on see Tiina üks imelik tüdruk, ei mina tast aru
saa, mis loom ta õieti on.“
„ Mina arvan, temal on mõni salajane armastus, ei
muud midagi,“ ütles Elli.
„ Kes see võiks tal küll olla?“ küsis Oskar.
„ Kas seda üldse enam on,“ lausus Elli ettevaatlikult.
„Sa arvad siis ikka Eedit?“ küsis Oskar otse kohku­
nult.
„ Miks siis just teda?“ küsis õde vastu.
„ A ga keda siis?“ ütles Oskar arusaamatuses.
421„ Küll oled sa mõnikord rumal!“ hüüdis Elli nüüd.
„ Ega sa siis ometi Otti arva?“
„ A ga keda siis?“ küsis tüdruk imestuses.
„ Sa tuled
oma Eediga! Kuidas sa võid nii rumal olla.“
„ Ott oli ju sinu järele,“ ütles Oskar.
„ Ja Tiina oli Oti järele,“ lisas Elli.
„ Õige, õige! hüüdis Oskar äkki, nagu oleks tal midagi
tähtsat meelde tulnud.
„ Sellepärast ta siis ütleski viimati,
et las unustab vähemalt need asjad ära, tähendab Oti ja
Eedi asjad, peaasi surma, sest see on tal kangesti hinge
peal.“
Nõnda jutles Mäe rahvas rukkikoormaid tehes, nagu
ärataks puhas leivavili saiiial ajal mõtteid surmast ja
ka armastusest. Maret aga, kes üksi koju jäi, mõtles ainult
surmast — Pearu surmast — , ja ta süda ei andnud talle
enne rahu, kui pidi alla sauna juurde minema ja isalt kü­
sima, mis see Oru Helene temalt tahtis.
„ Pearu hakkab surema ja tahab minuga leppida,“ üt­
les Andres.
„ Karla sõitnud õpetaja järele.“
„No kas sa siis ei lähe, kui ta kutsub?“ küsis Maret.
„ Näe, Sasski ütles ülal Tiinale, et surija on kui küps vili,
mida tõtatakse lõikama.“
„ Mina pole seda vilja külvand, miks siis mina peaks
teda lõikama,“ vastas Andres.
„ Isa, ikka ju minnakse, kui surija kutsub,“ rääkis Ma­
ret.
„ On olnd, mis on olnd, aga surmaga läheb see kõik
mööda.“
„ Mis ma sinna lähen,“ seletas Andres.
„ Minul pole
temaga midagi leppimist.“
„ Ta ehk tahab sinu käest andeks paluda.“
„ Minult pole tal midagi andeks paluda, õiendagu oma
asjad jumalaga, kui see on nõus, siis pole ka mina vastu.“
422„Mina sinu asemel, isa, oleks ometi läind, kui ta kut­
sub,“ ütles Maret.
„ Helene pärast pidin ma peaaegu minema,“ ütles And­
res, „see on nii kena laps, et ma otse imestan, kust on Karla
niisukese lapse võtt, see on ikka vist Idast, ei see muud või
olla.“
„ Eks sa siis läind Helenegi pärast,“ rääkis Maret, „kui
sa Pearu enda pärast ei taht minna.“
„ Pidin minema, aga lõin tagasi, sest mõtlesin, et ta on
juba mitu korda ähvardand surra, aga elab tänapäevani.
Ehk pääseb ka nüüd ja siis hakka mõne aja pärast uuesti
üles ronima, nii et surmaga tuleb samuti, nagu laualkäimi-
sega, aeva muud kui lepi ja mine lauale, lepi ja mine
lauale. Aga mis ma temaga ikka lepin, kui kõik hakkab
uuesti otsast peale.“
„ Ega siis pärast surma enam midagi tule, ei vänklemist
ega leppimist,“ ütles Maret.
„ Kust sina seda tead, mu laps,“ ütles Andres nukralt.
„ Kust meie üldse seda teame, mis jumal meiega arvab
teha. Aga mis siis, kui peame ka sealilmas edasi protses­
sima? Peame protsessima ehk jumala oma kohtulaua
eeski? Sest võib-olla ütleb jumal meile kohtupäeval: ahah!
seal te oletegi kahekesi, Andres ja Pearu.
Kummal teist
lõpuks siis õigus on? Vargamäel vaatasin teid, aga mitte
aru ei saand. Küsisin oma pojalt, teie Õnnistegijalt, aga
see ütles, et tema ei tea, mis on õigus. Nõnda siis, And­
res ja Pearu, pange oma punktid siin mulle ette ja mõistke
nõnda ise eneste peale kohut ning mina kinnitan teie mõist­
mise, kui olete protsessind õige otsuseni. Jah, nõnda teeb
ehk jumal, kui me tema kohtulaua ette astume, sest kui ta
pole kunagi meie asja vahele astunud siin Vargamäel, miks
peaks ta siis seda tegema ülal taevaski. Sellepärast lasingi
423Helene niisama ära minna, aga mul oli tast tõesti südamest
kahju, kui ma nägin, et tal silmad märjaks läksid. Ainuke
troost, ta on alles nii noor ja noorte pisarad kuivavad
ruttu.“
„ Isa, sa oled ise mitu korda rääkind, et kui inimesel on
mõni asi hirmsasti südame peal, siis ta ei saa surra,“ sele­
tas Maret.
„ A ga kui ehk ka Pearul on sinuga leppimine
nii südame peal, et surm ei tule tal.“
„ Minu pärast võib ta viimsepäeva laubani elada,“ vas­
tas Andres ja pani korvile uue küljekondi sisse.
„ Minusse
see ei puudu. See on jumala asi. Kui jumal arvab, et see,
mis Pearu Vargamäel teind ja talitand, on nii halb ja kuri,
et ta selle trahviks peab siin kas või igavesti elama, siis
sündku see nõnda, mina sellele vastu vaidlema ei hakka.
Ka jumalat paluma mina sellepärast ei lähe, sest vaata,
Maret, mis otsusele mina olen siin saunas tulnd: jumal ei
pane meie palveid mikski, tema vaatab ainult, mis me
teeme ja mõtleme.
Palved on inimeste pärast, mitte ju­
mala pärast. Nii et Pearu katsugu ise, kuidas ta oma sur­
maga hakkama saab, kui ta tal tõesti ukse ees seisab.“
Ja ei aidanud Maretil mingisugune rääkimine, isa jäi
oma otsuses kindlaks, nagu oleks uue kartulikorvi punu-
mine hoopis tähtsam ja olulisem kui sureva naabermehega
leppimine, kellega oled kogu eluaeg ärbelnud, kakelnud
ja kohut käinud. Aga kui Maret rääkis sellest oma me­
hele, ütles see pärast mõtlemist:
„Ega neid kahte või ühele surnuaialegi m atta.“
„Kui hästi teine teise aia otsa... “ arvas Maret, nagu
oleks Sassi sõnadel tõsi taga.
„Aga kui see oleks minu teha,“ ütles Sass natukese aja
pärast, „siis tead, eit, mis mina teeks: mina võtaks ühest
ja sellestsamast männitüvest lauad ja lööks neile puusärgid
424kokku ning laseks need ühest puust puusärgid kõrvuti
hauda — seda teeks mina, kui see oleks minu teha. La­
magu külg külje ääres mulla all.“
Parajasti sel ajal, kui Mäe peremees nõnda rääkis, vu­
ras Oru vanker tema väravast mööda: Karla oli õpetajaga
Vargamäele jõudnud. Ja nüüd jäid kõik pikisilmi ootama
ning Oru poole vahtima, nagu peaks seal midagi iseära­
likku näha olema. Aga ei midagi muud, kui et õpetaja
astus vankrilt maha ja ta juhatati tuppa, kuhu järgnes talle
ka Karla. Ei võtnud ometi kuigi palju aega, kui Karla tuli
kiirel sammul uuesti välja ja läks lautade poole, ning siis
võis näha, kuis ta karjaaiast läbi tänavasse tuli ning seda
mööda mäest alla ruttas.
„ Karla läheb ise meie vanaisa järele,“ ütles Maret las­
tele, „ Pearu ei saa ilma leppimata surra.“
„ Miks siis vanaisa ei taha temaga leppida?“ küsis Elli.
„ Vanaisa ütleb, et tal pole midagi leppida,“ seletas
Maret.
„ Temal pole Pearule midagi andeks anda.
„ Mis see Pearu siis veel tahab, et ta ei sure? küsis
Oskar.
„ Miks sa nõnda küsid?“ ütles Maret etteheitvalt po­
jale.
Aga Oru Karla jõudis seks ajaks alla sauna juurde,
kus Andres ikka veel endist korvi punus, ning küsis temalt,
kas ta siis tõesti ei taha oma naabermeest surivoodilegi
vaatama tulla, õpetajahärragi laskvat temale kui hinge­
karjane väga südame peale panna, et ta tuleks. Aga And­
res vastas Karlale peaaegu pahaselt, kuna ta ise talle oma
kustunud silmapiludega tungivalt otsa vaatas:
„ Mis on õpetajal siin ütlemist? Tema sõidab raha
eest surivoodile, ega ta ometi taha, et mina teeks samuti?“
425„ Siis tule sellepärast, teisepere isa, et mina sind pa­
lun,“ ütles Karla viisakalt ja peaaegu härdalt.
„ Karla,“ ütles Andres nüüd tõsiselt ja avameelselt,
„ oleks sa üksainuski kord elus varemalt nõnda minuga
rääkind, nagu paergu, siis jätaks ma oma töö ja tuleks, aga
sa ei ole seda kunagi enne teind ega tee ka tulevikus ja
selle ühe korra pärast ei hakka ma oma vanu liikmeid vae­
vama.“
„ Teisepere isa,“ hakkas Karla, aga Andres ütles va­
hele:
„ Mina pole enam teisepere isa, mina olen ainult va
sauna Andres, ei muud midagi.“
„ Mina ei nimeta sind enam kunagi nõnda ja minule
jääd sa kuni surmani teisepere isaks, kui sa praegu minu
ja mu isa palvet kuulda võtad,“ rääkis Karla.
„ Ma juba ütlesin sulle, Karla, et oleks sa kordki enne
minuga nõnda rääkind, siis ma oleks kohe tulnd, aga nüüd
ei tule. Ei, nüüd mitte.
Mul on paergu üsna ükskõik,
kuidas sina või teised mind nimetavad. Sinu isa on muld
ja ka mina olen muld, mis on mullal sellest, kuidas teda
hüütakse.
Liha ja veri tahab õigust ja armu, aga muld!
Muld tahab ainult rammu, et seeme paremini idaneks ja
kasvaks.“
„ Teisepere isa, ma veel kord palun sind kõigest süda­
mest,“ ütles Karla.
„ Isa ootab, meie kõik ootame ja ka
õpetaja ootab.“
„ Öelge õpetajale, et kui ta ei sinu isale ega ühegi tei­
sele surijale enam kunagi raha eest viimast troosti ei vii,
siis ma tulen,“ ütles Andres nüüd.
„ Seda ei või ma ju temale öelda,“ vastas Karla. „ Pea­
legi on see tema amet, sest ...“
„ Noh, kui tema ei või omast jätta, miks siis mina peaks
426jätma omast,“ ütles Andres ning punus korvi edasi. Aga
nüüd sai Karla meel pahaseks, et ta asjata palunud ja aega
viitnud, ning ta ütles:
„Tänini olen ma mitu korda arvand, et minu isa on
hullem, aga see, mis ma täna näen ...“
„ No vaata, Karla,“ ütles Andres vahele, „nüüd sul on
jälle su õige hääl ja kõne, nõnda olen ma sind ikka kuulnd
ja kuulen surmani. Miks ma peaks siis sinu isa surivoodile
tulema?“
Nõnda Karla jättiski oma lause pooleli ja läks sõna­
lausumata saunaväravast välja, ilma et sedagi oleks korra­
likult kinni pannud. Andres tõusis istepakult, läks sulges
värava ja, istunud endisele paigale, lausus endamisi:
„ Peremehest peast ma jändasin väravatega, need ei
taht kuidagi kinni seista, nüüd hakka viimaks ka sauna-
mehest peast.“
Seega oli asi seks korraks läbi, nii et Andres võis rahu­
likult oma korvitööd nokitseda ja teised rukkeid vedada.
Pererahva meeli häiris teatud määral veel seegi, et õpetaja
küüditati hea vutiga tagasi, Andresel oli seevastu sootuks
rahulik päev.
„ Saab see Oru noor mära täna õige hea vati!“ ütles
Oskar õpetajahärra sõitu vaadates.
„ Kui nad nõnda edasi
kihutavad, siis kukuvad talt kiriku juures vahutükid ja kül­
jed on ohjade kohalt nagu seebiga sisse võitud.“
Aga ükski teine ei arvanud tarviliseks sellele midagi
lisada. Nõnda seisis asi kuni õhtuni, kus Indrek kraavilt
koju tuli. Sellele rääkis Andres Pearu haigusest ja oma
kahekordsest kutsest, lootes kuulda saada, mis Indrek ar­
vab sellest asjast. Aga Indrek ei arvanud midagi, tema
selle asemel hakkas lehti lugema, mis perest alla toodi, sest
427Oru sulane oli käinud õpetajat ära viimas ja oli ka Mäe
posti vallamajast kaasa võtnud.
„ Karla ise ei tee seda kunagi,'* seletas Elli Indrekule.
„Sulane viskas lehed mööda minnes üle õuevärava sisse,
ei julgenud vist hobust peatada, kartis, et kodust nähakse.''
Ja kui vana Andres nõnda oma asjajutustas ning Ind­
rek lehte luges, sattus lugeja äkki ärevusse ja ütles:
„ Meie asi on läbi! Meie asi on vastu võetud! Varga­
mäe jõgi lastakse alla! Kuula, isa!“
Ja Indrek luges teate sõna-sõnalt isale ette, kuna endal
hääl kippus suurest ärevusest peaaegu kinni jääma.
„ No mis sa nüüd ütled, isa?“ küsis Indrek, tõustes
püsti ja astudes Andrese ette, nagu tahaks ta selle nägu
lähemalt vaadelda.
„Kas seda uskuda ka võib?“ küsis isa.
„ Lehed par-
navad ju niipalju kokku, et. . . “
„ Seda võib kindlasti uskuda,“ ütles Indrek, „sest kel­
lelgi pole vähematki põhjust või tulu seda sõnumit jumala-
muidu lehte panna. Pealegi, seal seisab ju, et veel tänavu
hakatakse eeltöödega peale, nii et me võime iseoma sil­
maga näha, kuidas seda tehakse.“
Aga vana Andres langes äkki millegipärast üsna kössi
ja ei ütelnud enam midagi. Seda nähes Indrek ütles temale:
„ Noh, isa, sa ei rõõmustugi selle teate üle.“
„ KüIl ikka, poeg,“ vastas Andres, „aga mul tuli äkki
pähe, et ma oleks pidand ikka minema, kui Pearu lasi
mind kutsuda. Sest nüüd ma näen, et jumal ei ole sugugi
Vargamäed omapead jätnud, vaid tema mõistab ka siin
õigust. Tema on ehk terve minu eluaeg siin õigust mõist­
nud, ainult mina oma inimesemõistusega pole sellest aru
saand. Nüüd võin ma Pearu juurde minna, sest ma tean,
et mma olen hea asja eest võidelnud, sest kui nemad lin­
428nas tahavad sedasama, mis olen mina terve oma elu taht,
siis peab see hea ja õige asi olema.“
Ja Andres tõusis, et hakata Orule minema.
„ Ega sa ometi Pearule lähe oma õigusest ja Vargamäe
jõe allalaskmisest rääkima, isa?“ ütles Indrek.
„ Ei, poeg, ' vastas Andres, „see teade võiks talle kirstu
naelaks saada.
Mina lähen niisama tema juurde, et ta
näeks, kuidas ma temale nüüd kõik olen andeks and ja
unustand, mis meie kahe vahel siin Vargamäel olnd. Surgu
ta rahus! Aga ma ei tahaks hea meelega üksipäinis minna,
mind ehk ei lasta sisse, sest ma vihastasin ennist Karla
ära. Kas sa ei tahaks minuga kaasa tulla, Indrek?“
„ Hea küll, isa,“ vastas Indrek, „kui arvad, lähme ka­
hekesi.“
Nõnda nad siis hakkasidki üheskoos minema.
Aga
isal oli nii suur rutt, et ta vanad jalad ei jõudnud kaugeltki
nii kärmesti liikuda, kui süda oleks tahtnud.
„ Inimene on ka hullusti loodud,“ lõõtsutas Andres,
„ süda kipub veel, aga jalad ei võta enam. No milleks see
süda peab kippuma, kui pole enam jalgu all? Südame poo­
lest läheks veel hüpates ja karates, aga ihuliikmeid lükka
kepiga takka. Mis asi see süda küll peaks olema, et tema nii
kaua noor seisab? Hingega, sellega on teine lugu, tema on
igavene, sest tema on jumalast, aga südaonjuka muld, nagu
muudki ihuliikmed, miks tema noor seisab? See on ikka
vist vere pärast. Veri ei taha surra, tema tahab elada...“
„ See p see meie häda siinilmas ongi,“ rääkis Indrek,
võttes isal toetuseks kõvasti käe alt kinni, „et meie ise
lähme vanaks, meie süda ja veri jäävad aga nooreks. Ihu­
liikmed varisevad mulda, veri jookseks noortega kaasa.
Aga noored ei näe ega usu meie verd, nemad näevad ainult
meie ihuliikmeid.“
429„Jah, nemad näevad ainult ihuliikmeid,“ kinnitas And­
res.
„ Kel väledad jalad, seda nähakse.“
Nõnda jutlesid Indrek ja Andres Oru teel ja see oli
ehk ainuke tulu, mis nad oma käigust said, kui mitte seda
arvata, et nad Pearu peatsis võisid issameiet lugeda. Sest
see oli juba mõne tunni eest lahkunud, kohe varsti peale
õpetaja ärasõitu, nagu oleks see selleks Vargamäele tul­
nudki, et surma kaasa tuua.
Karla oli sauna rahva pärast väga liigutatud, aga pea­
asjalikult Indreku tõttu, sest tema arvas, et see oli isa mõ­
justanud siiatulekuks.
„O leks sina kodus olnd, siis oleks ehk kõik teisiti
läind,“ ütles ta.
,
Indrek vaikis, sest ta ei tahtnud ega võinud ometi ju­
tustada vana Andrese võidurõõmust, mis oli nende tuleku
põhjuseks.
Ka see ise vaikis ja kõik oleks võinud lõp­
peda korralikult ja ilusasti, kui mitte Karla poleks endise
meelepaha ajel ütelnud seda, mis ta ütles. Oli jumalaõnn,
et ütlemine sündis väljas, mitte kambris surnu juures, sest
muidu oleks kõik hoopis rumalasti lõppenud, nagu oleks
Oru Pearu taolise kange vanamehe surm mitte õnnetu, vaid
ainult inetu sündmus. Aga ometi ei võinud keegi seda
ütelda, kes nägi, kuidas lahkus Pearu.
Õieti ütelda otsustasid tema elupäevad õueväravas, kui
ta istus vankril oma lapselapse Juuli kõrval, et asuda teele
vallamajja, ja kui tema mini, Oru perenaine Ida, rääkis te­
male oma „veart“ sõnad, nagu ütles Pearu. Need „veart“
sõnad saidki surmatuleku alguseks, sest nad vapustasid
Pearu südant liiga tugevasti.
Tema oli palju aastaid elanud oma mini kõrval ja oli
mõtelnud kangest ning „veart“ verest, mille peaks tooma
Vargamäe Orule, ja ta polnud kunagi märganud, et see
430„ veart“ ja kange veri ongi juba siin. Alles nagu elu viim­
sel silmapilgul avas jumal tema silmad ja tema vana süda
kihvatas sees oma tühja töö ja vaevanägemise pärast. Siis
ep ta hobuseohjadestki lahti laskis, vankrilt kargas ja tuppa
ruttas, kus heitis asemele, et mitte kunagi sealt enam tõusta.
Pearu tundis äkki, et temal pole siinilmas enam mingit te­
gemist, et selle viimsegi eest, mille pärast ta oma vana
jõudu pingutas, on hoolitsenud jumal.
Tal oli küll veel üks asi südamel, aga sellest kartis ta
ennem halba kui head. See oli nimelt Vargamäe jõe alla­
laskmine. Andres oma suguvõsaga oli selle asja algatanud
ja oli seega nii tähtsaks tõusnud rahva silmis — Pearu ni­
melt arvas, nagu oleks ta tähtsaks tõusnud — , et Pearu ja
tema suguvõsa polnud Andrese suguvõsa kõrval enam mi­
dagi. Oli ainukene lohutus, et jumal ehk seda asja sün­
dida ei lase; et jumal ei lase Andrest ja tema suguvõsa nii
suureks ja kangeks tõusta, et Pearul oleks tema ees häbi,
iseenda ja Oru pärast. See oli ainuke lohutus ja selle lohu­
tusega Pearu surigi, sest ta arvas, et kui asjast pole tänini
midagi kuulda, siis ehk jääbki ta sinna paika — jääbki tu­
lemata; või kuigi lõpuks tuleb, siis teevad seda teised me­
hed, mitte aga Mäe Andres ja tema suguvõsa, teeb ehk
Kassiaru Nõmmann ja ühes temaga ka Oru Karla.
Nõnda suri Pearu täie teadmusega, et tema on siinilmas
kõik teinud, mis tal üldse teha olnud, ja kindlas usus, et
jumal juhib ka tulevikus Vargamäel asju nõnda, nagu ta
teinud seda tänini — Pearu rehnutipidamist mööda. Aga
vaevalt oli Pearu oma silmad sulgenud, kui juba jumal
muutis meelt: ta saatis Vargamäele ajalehe ja selles seisis
must valgel, et Pearu viimne lootus ja lohutus oli olnud tü­
hine: Vargamäe jõgi lastakse ometi alla ja Andres ning
tema suguvõsa on selle asja mõtlejad ning algatajad.
431Oru Karla ei teadnud seda veel, kui ta vahetas sauna­
meestega õues enne lahkumist mõtteid ilmast, heina- ja
viljasaagist, piimahinnast, kraavikaevamisest ja isa sur­
mast. Tema ei teadnud seda sellepärast, et temal lehte ei
käinud ja et tema leidis mugavamana värskeid sõnumeid
ja teateid saada Kassiarult või Ämmasoolt, kui lugeda le­
hest. Ja kuigi tal leht oleks käinud, ometi poleks tal täna
aega olnud silma sinna sisse heita, sest tal oli muud häda­
lisemat toimetada. Nõnda siis polnud tal vähematki aimu
sellest, miks vana Andres lõpuks ometi Orule oli tulnud,
kuigi ta alguses pani vastu niihästi Helene kui ka Karla
enda kutsele. Ja et see ta südamele kuidagi rahu ei and­
nud, siis ütles ta Andresele:
„ O li see minu isa küll kange, aga sina, teisepere isa,
oled veel kangem. Siiski on veel kangemaid ilmas.“
„ Kes on veel kangem?“ küsis Andres.
„ Noh, minu isa kanguse murdis lõpuks minu eit ja sinu
kanguse murdis su poeg,“ seletas Karla.
„ Minu kangust pole veel keegi m urnd,“ ütles Andres,
„ minu kanguse murrab alles surm, kui see on jumala taht­
mine.“
„ A ga kuis sa siis nüüd meile tulid, teisepere isa, kui
keegi su kangust ei murnd?“ küsis Karla naerdes, nagu po­
lekski tal isa surnud.
See riivas Andrest valusasti, sest äkki ta tundis, et ka
tema ise lamab varsti nõnda valge lina all, nagu ta nägi
hiljuti Pearut, ja et ka tema lamamise ajal võidakse õues
samuti seista, juttu ajada ja naerda, nii et see kostaks õues
läbi lahtiste akende selgesti lamajagi kõrvu, kui need veel
kuuleksid. Sellepärast vastas ta:
„ Minu kanguse murdis rõõm, mitte inimene.“
Et Karlal Andrese tõsisest rõõmust aimu ei olnud, siis
432otsis ta seda sealt, kust ta leidis ainult meelepaha. Selle­
pärast ütles ta:
„On sul, teisepere isa, tõesti nii hea meel, et sa minu
isast kauem elad?“
„ Ei,“ vastas Andres järsult, „vaid et Vargamäe jõgi
lastakse alla, see on minu rõõm, miks ma tahtsin sinu isa
veel näha. Nüüd ma tean, et mina olen õige asja eest seis­
nud ja et mina olen eland kui jumala sulane.“
Karla kuulas ammuli suul ja pärani silmil. Alles natu­
kese aja pärast ta küsis:
„ Ja sina, teisepere isa, tulid selleks minu isa juurde, et
temale seda surisängil öelda?“
„ Jah, selleks tulin m a,“ vastas Andres.
„Isa, see ei ole ju nõnda!“ hüüdis Indrek.
„ Karla, ära
usu, mis ta meelepahaga räägib! 1ema ei tahtnud midagi
sinu isale öelda, ta tahtis ainult leppida, sest tal oli tõesti
hea meel, kui ma lehest Vargamäe jõe kohta seda lugesin.
Aga Karla ei uskunud Indrekut, ei uskunud tema sõnu,
sest need olid lepitussõnad ja nende jaoks polnud tema
südames ruumi. Tema muutus äkki vaikseks ja sõna-
kehvaks ning saunarahval ei jäänud muud üle kui head
õhtut soovida ja lahkuda.
„Isa, miks sa ütlesid nõnda Karlale?“ küsis Indrek
Andreselt koduteel.
„ Ega sa tahtnud ju Pearule Varga­
mäe jõe allalaskmisest rääkida?“
„Ei, poeg, Pearule poleks ma sõnagi lausund,“ vastas
Indrek, „aga Karlalt ei võinud ma ometi vaikselt seda
kuulata, mis tema mulle ütles. Sa näed, Indrek, tema ju
usub, nagu poleks minul tema ja ta isa vastu peale kurjuse
midagi südames, ja ta usub seda sellepärast nõnda, et tema
oma süda on kuri. Noh, las ta siis nüüd teab, et ka minul
on südames ainult kurjus, nõnda on tema meel rahul.“
28 Tõde ja õigus V.
433XXIX.
Oru Karla meel oli tõepoolest vana Andrese sõnadest
rahulikumaks muutunud. Sest kogu tema pikk jutt väljas
Andrese ja Indrekuga oli rahutu meele tulemuseks. Temal
oli nimelt küsimus kerkinud, et kas ei peaks nüüd, kus Ind­
rek ja Andres Pearut vaatama tulid, neid tema matusele
kutsuma, ja kui neid kutsuda, kas võib siis Mäe rahvast
kutsumata jätta? Sellele oma küsimusele ei leidnud ta
kuidagi rahuldavat vastust ja nõnda ta siis ajas juttu maast
ja taevast, ilmast ja vaevast. Ja jutt aitas lõpuks, sest see
omandas sellise keeru, et Karlale sai päevselgeks: isa ma­
tusele ei pea kutsuma ei Indrekut ega Andrest, ei Sassi ega
Maretit, teistest rääkimata. Sest kui ta kutsuks need, siis
peaks ta kutsumata jätma Kassiaru Nõmmanni, muidu või­
vad nad Vargamäe jõe allalaskmise pärast nattipidi kokku
minna. Aga Kassiarut ei või Karla kutsumata jätta, nõnda
siis jäävad tulemata saunamehed ja Mäe rahvas.
Kui Indrek seda oleks teadnud, siis oleks ta kohe taiba­
nud, millise teene oli isa teinud Oru Karlale. Aga ta oleks
ehk isegi taipamise asemel oletanud, et Karla juhtis mee­
lega jutu sellistele asjadele, kus kokkupõrge ei võinud tule­
mata jääda. Karla tegi teadlikult või ebateadlikult seda-
434sama, mida teevad nii paljud inimesed siinilmas: iseoma
salajase sooviga tõmbas endale selle kaela, milles ta pä­
rast süüdistas teisi inimesi, saatust või jumalat. Ei ole ini­
mesel suuremat rahuldust, kui et ta usub: asi, mida ta ei
taha teha, ei olene temast. Mis võib tema sinna parata,
tema ei saa ometi ilma ega jumala vastu.
Selles rahuldustundes valmistatigi Orul nüüd vana
Pearu matuseid ette. Ida oli alguses tahtnud kogu Varga­
mäe kokku ajada, aga kui ta kuulis Karlalt, millist juttu
see vestnud saunameestega ning kuidas nad lahku läinud,
siis oli ka tema süda üpris rahul, et ta võis nii põhjendatult
oma esialgsest kavatsusest loobuda. Ainukene, kes jäi lõ­
puni oma eriarvamuse juurde, kuigi seda temalt keegi ei
küsinud, oli Helene. Vana Andres polnud küll tema kut­
sel Orule tulnud, aga Helenel oli sellest nii kahju olnud,
et ta veel praegu tema tulekut soovis. Ta soovis vana And­
rese tulekut ja vahtis ise Mäe poole, nagu oleks saunataadi
eluase seal. Seda tema Mäe poole vahtimist oli ka ema
tähele pannud, nii et kui Helene tegi juttu Andrese ja Ind­
reku kutsumisest, ütles ema ilma pikemata:
„Rumal laps, jäta ometi ükskord see Mäe Oskar ra­
hule, sellest ei tule muud kui õnnetus, sest temal pole sinu
tarvis silmi ega kõrvu peas.“
„Ema, küll oled sina naljakas!“ hüüdis Helene vastu.
„Mina räägin vanast Andresest, aga sina kohe Oskariga
turul. Ma pole ju temast sõnagi lausund. Mina tahaks ai­
nult minna veel kord Andrest kutsuma ja ma tahaks näha,
kas ma siis tõesti temast jagu ei saa, nii et ta tuleks.“
„Ei, tüdruk,“ ütles ema, „mind sa ei peta. Sa räägid
Andresest, aga ise mõtled Oskarist. Mis sul temas nii
meeldib?“
28*
435„ T a ei meeldigi ju mulle,“ vastas Helene.
„ Poiss, kes
on Tiina-suguse tüdruku sabas, ei ole kuigi suur asi.“
„ Ka minu arvates pole ta kuigi suur asi,“ ütles ema,
„ja kui veel mõelda meie vahekorda, siis . .
Ida ei saanud oma lauset lõpetada, sest süldipada tõu­
sis just praegu keema ja kargas üle ääre, nii et auru ja ka­
hinat oli, nagu visataks leili.
„ Vahukulp! vahukulp! vahukulp!“ karjus Ida hädali­
selt, nagu olekski see tema lause lõpp.
Et aknad suure kuumuse pärast pärani lahti seisid, siis
tormas lõhnav aur, tormasid ka kõik teised lõhnad välja ja
tuul kandis nad minema üle Vargamäe, kandis üle soo
suure Muulu raba poole, kust paistis kirik, mis nagu ootas,
millal ta võis hakata Pearule oma kelli helistama. Aga
Mäe rahvas, kes küll teadis ja nägi, et Orul valmistatakse
toitu ning jooki Pearu ärasaatmiseks, ei saanud sellest põr­
mugi osa, sest tuulelgi laskis jumal nõnda puhuda, et lõhna
natukestki ei puutuks teisepere inimeste ninna. Ainult Os­
kar sai Oru rahva tegemisest ja toimetusest pisut aimu, sest
tema pidi minema väljale köies hobuseid teise kohta pa­
nema ning tema tee viis ta Oru õueväravast mööda. Ja
just parajasti sel ajal, kui Oskar oli möödumas, tuli He­
lene ämbritega kaevule — jah, temal oli tarvis just sel
silmapilgul kaevule tulla, sest teises ämbris oli küll veel
natuke vett, kuid see oli sogane, hirmsasti prügi täis, H e­
lene näitas seda emalegi — , nojah! Helene tuli parajasti
kaevule ning siis ei saanud Oskar muidu, kui pidi teda tere­
tama, nagu see viisaka noormehe kohus.
„ Küll on hirmus kuumus!“ hüüdis Helene Oskarile
vastu.
„ Näete, misuke mu nägu!“
Nüüd pidi Oskar kui viisakas noormees ka Helene õhe­
436tavat nägu vaatama ning samuti viisakalt küsima, et mis
ta küll siis nii hirmus askeldab, et tal niisuke nägu ees.
„Teate, emal ajab süldipada üle ja minul ei taha sai
vannis seista,“ seletas Helene.
„ Aga te ei pea mõtlema,
et see on pesuvann, ja et meie teeme pesuvannis saia, vaid
see on sootuks puhas vann, helevalge ja raudvitsad peal.
Ja et ta oleks veel õige puhas, siis panin talle keeva vee
sisse ning vette lasin kuumad kivid, punased, nii et otse
valged juba, ning kui siis see vesi kukkus vannis volisema,
siis volises terve pool tundi, ja alles peale seda pesin ma
vanni liivaga tublisti puhtaks ning valasin leige piima sisse.
Vaat’ selles vannis ei tahagi mu sai enam seista, aina kipub
üle ääre. Aga ahi pole veel valmis, ahi köeb alles, kardan
hirmsasti, et ta liiga saab. . . “
Nõnda oli Oskar Mäel ainukene, kes kuulis pisut Oru
asjast ja Helene hirmsast kartusest ning kes tundis isegi
pisut neid lõhnu, mida jumala tuul kandisüle Vargamäe ja
raba kiriku poole. Aga tema ei lausunud sellest ainustki
sõna ühelegi hingele, nagu poleks asi seda väärt, et temast
juttu teha, või nagu peaks temast vaikima suure saladus­
likkuse tõttu.
Aga õigeks põhjuseks polnud vististi ei see ega teine
asjaolu, vaid Oskari oma süda, mis valutas mitte selle­
pärast, et Oru Helene saiataigen kippus valgest vannist
enne välja, kui ahi küdenud, vaid et ta ei teadnud, mis
äärest või otsast Tiinaga peale hakata.
Elli arvas, et Tiina oli salajas armastanud kadunud
Otti ja et see oligi see põhjus, miks nemad kahekesi vänta
läksid ning ei sobi tänapäevani hästi. Jah, nendevaheline
võistlus algas Mulla pärast ja lõppes Oti juhulise surmaga
ning keegi ei tea praegu, millega see siis oleks lõppenud,
kui Ott poleks otsa saanud.
437Sest nüüd, kus Otti enam ei ole ja kus Ellil suur südame­
valu hakkas juba pisut järele andma, nii et võis natukenegi
sõnadega südant puutuda, nüüd ütles ta oma arvamused
vennale lausa avalikult välja, nii et see teaks, mis on Tii­
naga. Tema aitas emal Elligi järele valvata oma salajase
armastuse tõttu ja võitis sellega kõigi poolehoiu, võitis
peaaegu Elli endagi poolehoiu, kui tagantjärele asja tõsiselt
vaadelda. Sest Oti lood pidid Orul hoopis halvad olema,
kui kõik nii hirmsasti lõppes, ja mis elu või armastus võiks
olla inimesega, kellel on kuskil läheduses või kaugel nii
halvad lood. Ühe sõnaga — Elli hakkas tasapisi Otist
paranema ja ta püüdis nüüd kõigest väest kaasa aidata, et
ka vend paraneks Tiinast.
Aga venna südamevimmaga oli selline imelik lugu, et
mida rohkem Elli teda katsus parandada, seda kurjemaks
see muutus, nagu poleks ka siin mingit muud abi kui aga
ainult surm. Kõige halvem oli Oskariga see, et tema aina
kahtles, et temal aina tulid uued mõtted. Täna jääb ta
Eliit uskuma, aga homme on ta juba eilse unustanud. Lõ ­
puks ei usu ta enam midagi sellest, mis Elli temale seleta­
nud, vaid tuleb sootuks uute mõtetega: Elli otsigu Tiinaga
lepitust, võitku tema usaldus ja katsugu teada saada, mis
temaga õieti on.
Sellised on Oskari uued mõtted. Ja
Elli hakkabki temaga varsti nõusse, ning siis näeb ühel ilu­
sal päeval Maret, näevad ka kõik teised, et tüdrukud on
isekeskis sobima hakanud, nii et kas lase nad veel vastu
sügist üheskoos aita magama. Muidugi, hilise aja pärast
seda enam ei sünni, aga niipalju annab Maret ometi järele,
et lubab Ellil voodi eeskambri tõsta.
„ Te hakkate seal pooled ööd sosistama,“ ütleb Maret
tüdrukuile.
„Ei, ema,“ vaidleb Ellivastu, „aga meõhtu pisut. . . “
438Sellega siis mõeldakse leppida, et tüdrukud õhtuti enne
uinumist sosistavad, sest Maret arvab, et see oleks Elli sü­
dame rahustamiseks ja Oti asja kiiremaks unustamiseks ka­
sulik. Nõnda siis sosistavadki tüdrukud eeskambris õh­
tust õhtusse, nii et äratab lõpuks Sassigi tähelepanu, kes
ütleb:
„ Mis hea jutt neil tüdrukutel seal eeskambris iga õhtu
on?“
Aga Maret ei tea vastata, ta arvab ainult, et küllap nad
üheskoos tagantjärele arutavad Oti asja.
Selle peale tä­
hendab siis Sass:
„ Elli pidi ju ikka seda unustama, aga nüüd. . . “
„ Las nad nüüd vaterdavad, küll see asi kulub neil rää­
kides varsti kätte ära,“ seletab Maret.
Sellega lepib ka Sass ja üheskoos tahavad nad oodata,
millal see asi tüdrukute käes ära kulub. Ka Oskar ootab,
kuigi mitte asja kulumist, vaid ennem nagu mingit uut
sündi. Aga nemad kõik ootavad üsna asjata, sest ei kulu
Tiinal ja Ellil jutt otsa ega sünni ka midagi uut. Sõnad
oleksid nagu mingisugune keeruline planeedisüsteem, nad
keerlevad vahetpidamata ühe ja sellesama punkti ümber,
aga nad ei pääse sellele üsna ligi ega kao ka sellest kau­
gusse.
Mis Elli ka iganes küsib, kunagi ei saa ta Tiinalt vas­
tust, mis teda rahuldaks ja millest ta võiks Oskarile midagi
edasi rääkida, nii et ka see rahulduks.
Ainult niipalju
näib Ellile kindlana, et kuigi Tiinal oli Otiga tegemist, siis
see pole tal ainuke põhjus, miks ta Oskariga nii tagasi-
tõrjuvalt talitab. Lõpuks pahvatab Tiina ühel õhtul mi­
dagi välja, mis Elli arvates juba tõesti midagi on. Ta rää­
gib seekord jälle oma haigusest, ja kui Elli selles kahtleb,
ütleb ta:
439„ Mina ei või ju lastki saada, niisuke olen mina.“
„ Kust sa seda tead?“ küsib Elli.
„ Kust ma seda tean,“ kordab Tiina mõttes.
„Seda
ma ei tahaks öelda, see ei ole ilus öelda.“
Aga Elli ajab kõigest hingest peale, sest ta tahab nii
väga kuulda, kust Tiina teab niisukest asja.
„ Ma tahtsin mehele minna,“ seletab Tiina viimaks,
„ja siis sain teada.“
„Siis sa olidki juba m ehel?“ küsib Elli uudishimulikult.
„ Ei olnd veel,“ vastab Tiina, „vaid ainult tahtsin
minna. Ja kui ma mõtlesin, et hakkan minema, siis ei ju-
lend ma muidu, kui rääkisin oma haigusest ka sellele me­
hele, sest m a teadsin, et ta armastab väga lapsi. Ja kui
ma olin temale kõik ilusasti ära rääkind, siis tema hakkas
kartma, et tema ei saa minuga lapsi. Nõnda hakkas ta
siis mulle kangesti peale käima, et ma läheks arsti juurde.
Mina ei tahtnud minna, ajasin kangesti vastu. Aga siis
ütles tema minule, et jätab mu maha. Nüüd polnud enam
parata, sest see mees meeldis mulle nii väga, et tema pä­
rast oleks ma valmis ükskõik mis tegema. Kui tema oleks
mulle öelnd: mine tulle! siis oleks ma läind, sest ma oleks
seda õigeks pidand ja ma usun veel tänapäevani, et tuli
poleks mul ka ainustki juuksekarvagi kõrvetand, nii kind­
lasti oleks ma selle mehe sõna uskund. Samuti oleks ma
sõnalausumata vette hüpand, ja ometi ei oska ma põr­
mugi ujuda. Kas sa oled kunagi kedagi nõnda uskund?“
Aga Elli ei olnud, ja see teda praegu ei huvitanudki
kuigi palju, tema tahtis võimalikult ruttu teada, mis sest
asjast sai, millega ta lõppes.
„ L õppes ei millegagi,“ ütles Tiina kurvalt.
„ Mina läk­
sin arsti juurde ja see ütles mulle ja ütles ka mehele, et
mina ei või lapsi saada.
Kas mitte kuidagi? küsis see
440mees. Mitte kuidagi, vastas arst. Eluilmaski mitte? päris
mees. Eluilmaski mitte, kinnitas arst.“
„ NohI ja siis?“ küsis Elli kannatamatult, kui Tiina
vaikis.
„ Ei midagi,“ jutustas Tiina.
„ Tulime kahekesi arsti
juurest välja ja läksime mööda uulitsat, mees vaikis, mina
nutsin, nutsin lihtsalt suure häälega, sest oli ju pime. Aga
pimedaski jäid inimesed seisatama ja vaatasid meile jä­
rele. Ning meie ainult läksime ja kumbki ei lausund sõ­
nagi, sest minul ei olnd midagi öelda, ja mees vaikis. Tema
mõtles, ja kui ta oli küllalt mõelnud, jäi ta minu ette seis­
ma, nii et ka mina jäin seisma, —
me olime siis juba lin­
nast väljas puiestikus, sootuks üksipäinis pimedas puude
all, nii et keegi njeid ei kuulnd. Ja teate, mis tema minule
ütles?“
„Noh!?“
„Ta ütles, et tema arsti ei usu, tema lihtsalt ei usu ja
sellepärast tema tahaks katsuda. Ta astus mulle üsna ligi
ja vahtis pimedas mulle otsa, silmad põlesid peas . .
„ Ja sina?“ küsis Elli väriseva südamega.
„Mina seisin ja vahtisin talle vastu, sest oli ju sootuks
pime ja niikuinii midagi ei näind. Nõnda me seisime seal
ja äkki tema tahtis mul käevartest kinni võtta, aga nüüd
tuli mul selline hirm peale, et pöörasin vurtstuu! ümber ja
jooksma, niipalju kui jalad vähegi võtsid, ja ei peatund
enne, kui olin puiestikust väljas laterna all, kus seisis
kordnik. Ja ma mõtlesin, et kui ta ka siin oleks tahtnud
mul nõnda käevartest kinni võtta, siis oleks ma kohe
kordnikule öelnd, et päästke mind. Aga see härra oli
väga viisakas, ta tuli mulle järele ja ütles, et vabandage,
preili, —
jah, ta ütles mulle äkki preili, sest et ma eest
ära jooksin, lihtsad tüdrukud ei jookse nõnda, ainult prei­
441lid, kui on pime, —
ütles, et vabandage, aga mina ei
mõelnd tõesti mitte midagi halba.
—
Mina vastasin temale
siinsamas, nii et kas või kordnik oleks võind kuulda, vas­
tasin, et ah te ei mõelnd midagi halba, aga mis siis, kui
ma oleks lapse saand? Siis oleksite mu jalamaid maha
jätnud, sest minu õde sai lapse ja peale seda jättis mees ta
kohe maha. Tema vastu: armuline preili, last ma just ta­
hangi, miks ma peaks teid siis maha jätma. Mina: te ai­
nult mõtlete, et tahate, kõik mehed mõtlevad, et tahavad
last, aga niipea kui see käes, siis jätavad maha. Sest siis
on hea maha jätta, kui on juba laps, kuhu läheb tüdruk
lapsega, kuhu ta saab? Ei kuhugi. Ja nõnda mehed pis-
tavadki minema. Aga tead, mis mina sulle ütlen: kui mi­
nul oleks mõni niisuke mees, siis läheks ma kas või ilma-
otsa talle järele, läbi tule ja vee, sest kui tüdruk nõnda
mehele järele läheb, siis ei hakka tema peale ei tuli ega
vesi. Niisuke on armastus. Sest see on armastus, kui tüd­
ruk mehele nõnda järele läheb, ja armastuse vastu ei saa
miski...“
„ A ga kuhu jäi see mees?“ küsis Elli.
„ Kuhu jäävad kõik mehed,“ vastas Tiina nagu lootu­
setult.
„ Kui ta nägi, et arst on oma otsuses kindel ja et ka
mina katsuda ei taha, siis ütles ta, et pole midagi parata,
temal on küll väga kahju, aga tema peab kellegi teise ot­
sima. Mina hakkasin siis hirmsasti nutma ja nutsin mitu
päeva, aga mis see aitas. Tema võttis naise ja sellega on
tal lapsed, aga mina meeldin talle ikka veel. Sellepärast
ma maalegi tahtsin, et ta ei saaks mulle enam öelda, et
ma ikka veel temale meeldin, nõnda ehk saan oma valust
ja armastusest lahti. Aga kui ma näen, et ma siin ka mõ­
nele meeldin, nii et hakkab jällegi valu, siis ma kahetsen,
et ma siia tulin, sest ennem oleks võind vana valu ja ar­
442mastust kannatada kui võtta uut oma hingele. Ja nõnda
ei saa ma ka kunagi unustada oma vana armastust, sest
kõik, mis uus, tuletab mulle vana meelde. Ja nüüd sa võid
isegi näha, misukeses hirmsas seisukorras ma olen: vanast
ei saa lahti, uus ei anna mahti. Ja pealegi pead sa teadma:
linnas saab veelgi kuidagi ilma lapseta, maal mitte. Maal
peavad lapsed olema, kui sul on mees, aga kuidas võiks
mul mees olla, kui ma ei saa lapsi? Ei, maal ei või mul
meest olla. Nüüd, tead, on mul ainuke lootus: kui see
mees, kellest ma sulle rääkisin ja kel on juba oma prae­
guse naisega lapsed, kui tema ehk läheb oma naisega lahku
----
sest nüüdsel ajal minnakse ju sagedasti lahku — või
kui naine sureb ära või saab kuidagi muidu otsa, ütleme, et
jääb auto või trammi alla, upub ära või midagi niisukest,
jah, kui ehk midagi niisukest sünniks! Aga ära mõtle, et
ma seda ootan või jumalat paluks, et see nõnda sünniks,
seda mitte, mina ootan lihtsalt muidu niisama, ootan head
õnne, et ehk sünnib juhuslikult midagi niisukest, ja kui siis
see mees tuleks ja tahaks minu käevartest kinni võtta, siis
laseks ma seda teha, sest siis ma enam ei kardaks arsti
ettekuulutust, sest et mehel on juba selle teise naisega
lapsed. . . “
„ Nii et, tähendab, sa armastad teda ikka veel?“ küsis
Elli.
„ Ei, ei,“ vaidles Tiina vastu.
„ Praegu ma ei armasta,
sest tal on teine naine, ja teise naise meest armastada ei ole
aus ega viisakas. Aga kui seda teist naist enam ei oleks,
siis hakkaks ma teda vist kindlasti uuesti armastama. Ja
seda ma nüüd ootangi, et kui juhtuks nõnda, et see mees
jääb üksi, siis tahaks ma kangesti näha, kas ma teda veel
armastan ja kuidas ma teda armastan.“
Ellile oli Tiina romaan pisut liiga keeruline, aga kui taseda vennale edasi jutustas, muutus ta ehk veelgi keeruli­
semaks, ning kui Oskar hakkas millalgi sellest romaanist
Tiinaga rääkima, et mõne kahtlase asja kohta seletust pä­
rida, läks ta juba nii keeruliseks, et ka Tiina ise ei saanud
temast enam kuidagi jagu. Aga see olevat temaga ikka
nõnda, seletas Tiina Oskarile, et seni kui temalt ei nõuta
seletusi, on asi üsna selge, aga niipea kui esitatakse temale
kostmiseks küsimusi, läheb kõik äkki segaseks. Ja tem a ei
või sinna midagi parata, et see nii on. Põhjuseks on see,
et tema hakkab seletades kartma, ehk ei ole kõik õige, mis
ta rääkinud ja mis ta veel tahab rääkida, ja kartusega lä­
hebki kõik segi. Ta tahab kõik nii hirmus õieti rääkida,
et läheb mõnikord kõik käes valeks.
Ja siis on vahel
nõnda, et kui juba kõik on hästi vale, siis hakkavad teised
uskuma ja usud lõpuks isegi, et nõnda see just ongi olnd.
Aga Oskar ei saanud maast ega taevast aru, kuidas see
just oli olnud või kuidas see oli praegu, ainult üks oli kin­
del: midagi tingimata oli. Oskar oli ajuti peaaegu seal­
maal, et oleks läinud onu Indrekult küsima, ehk teab tema
mingit seletust anda, sest Tiina on tema juures kauemat
aega teeninud, aga päev-päevalt lükkas ta selle kavatsuse
teostamist edasi, sest onu Indrek oli üldse sõnakehv, liiatigi
veel niisuguseis asjus. Ainult isaga ja karjapoisiga kuuldi
teda juttu ajavat, nagu peaks inimene enne saama üle
kaheksakümne või olema alla viieteistkümne, kui temaga
kõlbab mõni sõna rääkida.
Ometi oli Indrek viimaseil päevil pisut nagu muutunud.
See oli sest ajast saadik, kus leht tõi Vargamäe jõe süven­
damise ja õgvendamise teate. See oli tema keelepaelad
lõdvendanud. Vana Andreski pani seda tähele, kui nad
kahekesi arutasid tuhandendat korda ühte ja sedasama:
arutasid jõesilla saamise ja Hundipalu Tiidu suurte kivi-
444lahmakate tekkimise lugu; tuletasid meelde suuri kändusid
jõepõhjas ja kõike seda, mis nende puhul rääkinud köster,
kirjutajaja vana kadunud sauna Madis; katsusid üles arvata
nende tõkete arvu, mis tehtud voogudele Vargamäe,
Hundipalu, Ämmasoo, Rava, Kukessaare, Võlla, Aaseme
ja kõigi teiste heinamaade kohal; pidasid aru, milliste jõe­
käärude lühenduseks kaevatakse uus jõesäng ning kui suur
ja sügav see peaks olema, et ta suudaks kogu jõevee ära
viia; püüdsid arvestada, kui palju see töö maksma läheb
ja kui palju on vaja mehi, et lõpetada kõik ühe suvega;
murdsid pead, kust saab see inimeste hulk ülalpidamist ja
kes hakkab seda neile kätte muretsema.
Peavarju pärast ei teinud vana Andres endale mingit
muret, sest jõe ääres on ju küünisid küll, mis viga suvel
seal soojaga magada. Ainult heinu peaksid mehed talvel
pisut küünipõhja jätma, siis oleks kõik hea.
Oli veel üks mure: kui jõge kogu suvi puhastatakse ja
tema äärt mööda tallatakse, mis saab siis heinast? Saar­
mad, pardid ja üksikud kalastajadki tallavad suured rajad
sisse, mis aga sünnib siis, kui meestekari päevad otsa muud
ei teegi, kui trambib jõe ääres. V õta või jäta, aga vana
Andres tuli otsusele, et sel suvel läheb kõige parem luht
kaduma. Ja kuhu panevad nad muda, mulla, risu ja roisu,
mis nad jõepõhjast välja võtavad? Kas otse sinnasamasse
kõige parema rohumaa peale? Aga kas kevadine suurvesi
seda sealt ära ei uha? Kas ta ei kanna seda jällegi jõkke,
nii et ta ummistub silmapilkselt uuesti? Ah, jumal! Vanal
Andresel oli nüüd päevad otsa mõtlemist ja arutamist ning
sagedasti peletasid suured mured öösi unegi. Andres oli
asjast nii väga huvitatud, nagu oleks temal alles pikk elu
ees ja nagu jõuaks ta veel jõe süvendamise tulemusi näha
ja kasutada.
445Laupäeva õhtul kutsuti saunarahvas Mäele: Liisi oli
tulnud oma poegade ja tütrega. Jah, Liisi oli tulnud ühes
mehe ja lastega vana Pearut matma, ja et nad pähapäeval
kiriku juurest enam tagasi Vargamäele ei tahtnud tulla, siis
saabusid nad juba laupäeva lõunaks, et pisutki oleks mahti
kodukohas viibida. Tagasi ei tahtnud aga sellepärast tulla,
et omaste vahekord polnud just kõige parem ja et peale
Pearu mahaviimist, kus pääseb mõjule rikkalikult valmista­
tud toitude ja veel rikkalikumalt muretsetud jookide mõju,
võiks see veel halvemaks minna või isegi tüliks muutuda.
Segase vahekorra olid tekitanud pärandusasjad, sest kuna
Pearu oli tahtnud Orut jätta ühele või teisele Joosepi po­
jale, siis süüdistas Karla Joosepit, et see püüab oma naise
kaudu tema käest kohta ära kiskuda. Mingisugused vastu­
pidised kinnitused ei suutnud ei Karla enda ega tema koda-
kondsete arvamust selles asjas muuta. Ja kuigi asi Joosepil
ning Liisil oli luhtunud, nagu Orul arvati, ometi ei kadunud
kuri vimm inimeste südameist.
Liisilt saadi ka seda teada, et alguses tahetud Pearut
teisipäeval või kesknädalal m atta, sest siis oleks rohkem
aega olnud kogu suurele suguseltsile sündmusest teatada,
kuid haruldaselt soojade ilmade tõttu polnud see võimalik,
sest surnu oleks läinud halvaks. Pole teisel küll muud kui
ainult luu ja nahk, aga ikka ei kannata soojust — nõnda
on surnud Pearuga. Aga elusalt oli ta suur soojusearmas-
taja ja kanges saunaleilis või palava päikese käes tuli tal
ikka nagu teine hing sisse. Selline vahe oli temaga elusalt
ja surnult.
Samuti kuuldi Liisilt ka seda, et Pearu pole enne surma
oma testamenti muutnud, ainult suusõnal määranud ta Oru
Juuli pojale.
„On sel siis oodata?“küsis Maret.
446„ No küllap vist,“ ütles Liisi ja seletas asja lähemalt.
Aga kui Elli seda kuulis, kihvatas ta noor süda suures
valus, nagu oleks ta Oru Juulile tema oodatava poja pärast
kade.
Ning ta ei võinud midagi sinna parata, et ta pidi
teiste seast ära minema ja kõrvale pugema, kus oleks või­
malik kas või suure häälega nutta. Näis, nagu poleks sellest
mingit kasu olnud, et nad Tiinaga nii palju õhtuid olid so­
sistanud ja sõnadega möödunud asju kulutanud, kõik oli
äkki jällegi uus ja värske.
Liisi ei teadnud Elli asjast midagi ja sellepärast ei osa­
nud ta õigel kohal oma suud pidada. Aga Maret märkas
kohe, kuidas Juuli poja lugu Ellisse mõjus, ja sellepärast
läks otsis ta üles ja katsus teda lohutada, öeldes:
„Ära ometi ole nii rumal, et teistele näitad, mis sul
südames.
Nuta pärast, kui nemad läind. Või miks sa
üldse nutad? On sul kahju, et jäid lapseta?“
„Ei, ema, mul on hea meel,“ nuuksus Elli.
„ No mis sa siis, rumal laps, nutad, kui sul on hea meel.“
„Mul onhale meel.“
„Millest sul siishale meel on?“
„ Ma ei tea millest,“ nuuksus Elli. „ Hale meel ja valus.“
„ Kannata välja, küll läheb varsti üle,“ rääkis ema.
„Ja
ära sa nõnda teiste hulka tule, pese silmad enne külma
veega üle, muidu mõtlevad teised ei tea mis.“
Aga Tiina katsus Eliit hoopis teistmoodi lohutada.
Tema ütles, et tema pole veel kunagi surnud meest armas­
tanud ega selle pärast nutnud, ning et temale on see üsna
arusaamatu asi.
. ,Ega ma siis surnd mehe pärast nuta,“ seletas Elli,
„vaid surnd mehe lapse pärast.“
„ A ga surnd mehel ei ole ju veel last,“ ütles Tiina.
„ Ta tuleb,“ kinnitas Elli.
447„Armas aeg!“ hüüdis Tiina nüüd.
„Aga eks sa siis
jõua nutta, kui ta on tulnd, mis sa enne seda. Võib-olla et
ei tulegi.“
„ Ma ei või kuulata, kui nad räägivad, et tal ehk tuleb,“
ütles Elli nüüd.
Sellele ei osanud Tiina midagi vastata, nii et Elli võis
üsna rahulikult edasi nutta, kuni jagu täis.
Indrek istus peaaegu kogu aeg vaikides ja kuulas õdede
juttu, nagu ta teinud seda millalgi paljude aastate eest.
Ainult õed olid siis hoopis teised ja teine oli vist tema isegi.
Õed ei ajanud siis ainult juttu, vaid laulsid ka, aga nüüd
enam ei laulnud, nüüd mitte. Nende lapsedki ei katsunud
üheskoos laulda.
Muidugi, siis oli kevade — jah, Indrekule paistis, nagu
oleks siis alati kevade olnud oma heleda päikese ja lumi­
valgete pilvedega sinises taevas, — siis oli kevade, oli tär­
kav rohi, oli kuskil laik musta lund tänavaaia ääres, ja
haopinu taga tooreste kuuseteivaste, männilattide ja kase-
pakkude lõhn.
Nüüd aga kaldus päike juba sügisele, pilved muutusid
päev-päevalt hallimaks, metsad tõmbusid kauguses tume­
damaks ja jõgi peitis end luhta ning ümbritsevasse rägusse.
Igatses Indrek ehk laulvaid õdesid, valgeid pilvi ja lõhna­
vaid kuuseteibaid haopinu taha tagasi? Ei! Milleks seda!
Ta on sellegagi rahul, et ta võib kuulata õdesid ja unistada
sellest, mis ei kordu enam kunagi.
See ongi asjades see kõige ilusam, kõige võluvam, et
nad kunagi ei kordu endisel kujul. Ikka on nõnda, et kas
pole asi enam see või on inimene ise juba teine, aga aina
on midagi uut, mida saadab nukrutsev magus mälestus.
Ning ükskord saabub silmapilk, kus inimese elu polegi
enam muud kui ainult mälestus. Siis muutub kõik igave­
448seks ja võib tulla surm, see kõige igavesem asi siin aja­
likus elus.
Vana Andres on varsti sealmaal. Kui poleks seda jõge,
mis kevadel nii imeliselt virvendab, siis olekski ta seal,
aga see häirib teda veel. Tõepoolest on aga see jõgigi
talle juba rohkem mälestus kui tõsiasi. Tema näeb teda
nende silmadega, millega ta vaatas teda siis, kui tuli ühes
Krõõdaga Vargamäele. Ja kui ta räägib jõevee allalask­
misest, siis ta teeb seda nõnda, nagu jutleks ta alles Krõõ­
daga, kellele ta kiideldes ütleb, et ehitab Vargamäele linna,
kuhu viib suur, lai ja sile tee, pane või kaks hobust kõrvu
ette.
Aga tee on peaaegu endiseks jäänud. Lahkuvale
Pearule oleks pidanud teda ehk siluma, nagu tema silus
teda kord Krõõdale, aga ei ole inimest, kes seda oleks
teinud.
29 Tõde ja õigus V.
449xxx.
Andresel oli veel ainukene soov siinilmas: näha oma
silmaga, kuidas võhivõõrad inimesed tulevad Vargamäe
jõe äärde ja hakkavad siin midagi tegema, hakkavad mõõt­
ma, sihti ajama, vaiu lööma — Andres ei teadnud õieti,
mis nad hakkavad tegema. Sest jõe allalaskmine pole see,
mis kraavikaevamine Vargamäe soos. Siin pole muud, kui
hakka välja alt kaevama ja kaeva edasi, kuni ots on jões.
Ning kui vesi jääb kuhugi peatuma, siis tee kraav pisut süga­
vamaks, nii et vesi oleks kaevates järjest kannul. Nõnda
kaevas oma kraavid vana kadunud sauna Madis ja praegu
kaevab just niisama ka Indrek, ainult selle vahega, et siis
nimetati kraave Madise, nüüd Indreku nime järele.
Juba mitmel-setmel korral oli Andres ainult selleks jõe
äärde läinud ja seal tükid maad mööda pehmet ja õõtsuvat
pinda tampinud, et otsida oodatavaid võhivõõraid inimesi.
Ja igakord, kui ta tuli tühjalt tagasi, oli tal valus pettumus-
tunne südames, nii et igaüks oleks võinud sellest näha, kui
noor on alles Andrese süda. Aga tema vanad ihuliikmed
olid hirmus väsinud, nagu igatseksid nad igavest puhkust.
Andrese noor süda sellepärast ehk kippuski nii väga jõe
äärde vaatama, et vanad ihuliikmed ihkasid puhkust. Kui
Indrek seda isa kärsitust nägi, arvas ta, et vanainimene muu-
450tub uuesti lapseks, kel pole püsivust oodata. Ja ta katsus
teda lohutada, öeldes:
„Küll nad juba tulevad, ära karda.“
„Ma kardan tõesti, et minu vanad silmad neid enam
ei näe,“ vastas Andres.
„ N äevad küll, isa, ära tühja muretse,“ rääkis Indrek.
Aga Andres oli endiselt ärevuses ja viskles öösiti rahu­
tult asemel, kuna Indrek samal ajal norises ehtsat kraavi-
mehe und. Hommikul kaebas isa Indrekule:
„ On see vanainimese elu ka hull, et enam und ei ole.
Ei saa ju end enam kuidagi hästi ära väsitada. Laps, see
jookseb päevad otsa ühtesoodu ümber, noor inimene teeb
tööd, aga mis on vanal peale hakata. Joosta ei saa, jalad
ei võta vedu, tööd ei jäksa ka enam teha, sest keha on nõr­
gaks jäänd, no kuidas sa saad enese tublisti ära väsitada,
nii et uni magusaks läheks. Ainult surm väsitab veel vana­
inimese nõnda, et uni läheb magusaks.“
„ Las näed varsti selle jõeasja ära, nii et su süda rahu
saab, küll siis läheb uni jälle magusaks,“ rääkis Indrek.
„Vanast-peast ei lähe uni enam nii magusaks, kui oli
lapsepõlves ja noores eas,“ seletas Andres.
„ Ei mina aru
saa, milleks jumal selle nõnda on seadnud. Nüüd mul oleks
aega magada kas või ööd ja päevad kokku, aga pole und,
ükskord tahtsin kõigest väest magada, kuid siis polnd aega.
Nõnda on see inimese elu.“
„ Jah! just nõnda ta on,“ kinnitas Indrek. ..Täissöönul
pole isu ja nälginul pole toitu — ning hädas on mõlemad.“
Nõnda targutasid nad inimese maise saatuse üle ja
ootasid, et jõega hakataks midagi tegema, nagu oleks need
kaks asja teineteisega lähedases ühenduses. Ja kui vana
Andrese noor süda oli peaaegu vähemagi kannatuse ning
usu kaotanud, et Vargamäe jõega veel midagi sünnib, nii
29*
451et tema seda oma silmaga näeks, just siis tuli teade, et me­
hed ongi juba jõe ääres, kuid Vargamäest tükk maad all­
pool.
Järgmisel päeval Indrek kraavile ei läinud, vaid ta
otsustas isa seltsis jõe äärde minna, kes kibeles juba vara­
sest hommikust saadik, et saaks aga sinna, nagu võiks ta
hiljaks jääda. Aga Indreku pealekäimisel lahkusid nad
alles kella kümne paiku kodunt. Jalgtee viis neid läbi ma­
dala ja tiheda sookasestiku. Esiteks astus Indrek aega­
mööda ees, pikad kummsaapad jalas, ja isa tuli tätsates
järele, kepp käes. Kuid varsti kaebas ta:
„ Indrek, sa käid nii kärmesti, et mina ei jõua sulle jä­
rele, kuuled, mis mu rinnad teevad.“
Jah muidugi, Indrek kuulis väga hästi, kuidas isa rin­
nad lõõtsutades karjusid, aga ta oli sellega nii harjunud,
et ei pannud seda tähelegi. Isa sõnade tõttu jäi ta seisa­
tama ja ütles:
„ Sa mine õige ette, las mina tulen järele, siis pole karta,
et me teineteisele liiga teeme.“
Nõnda siis hakkasidki nad minema, isa oma kõvera
kepiga ees ja Indrek oma pikkade kummsaabastega järel.
Aga kui nad jõe äärde jõudsid, polnud kuskil ainustki
inimhinge näha.
Nad istusid oma küüni nurgaotsale, et
puhata ja aru pidada.
„ Peab allapoole minema, ei muu aita,“ ütles Indrek.
„ Peab minema jah, mis muud,“ kinnitas isa, tõusis
jalule ja hakkas astuma. Aga ei kestnud kuigi kaua, siis
hakkas ta kaebama väsimust. Indrek võttis tal käe alt
tugevasti kinni, püüdes teda toetada, aga sellest polnud
kuigi suurt kasu. Pidi jällegi puhkama, pidi iga natukese
aja tagant puhkama, sest maapind oli pehme ja õõtsuv,
452käimiseks äärmiselt raske.
Kui nad jälle kord puhkuseks
kuhugi küüni juurde läksid, ütles Indrek:
„ Isa, mul tuli hea mõte: ma võtan su kukile.”
„ Kas sa siis jäksad siin pehme maa peal,“ kahtles isa.
„ Katsume. Tule siia, ma aitan su küünisuu peale, siit
on hea kukile võtta.“
Nõnda siis sündiski: Indrek pani isa küünipalgile istuma
ja võttis ta sealt endale kaksiti selga. Nõnda hakkasid
nad minema.
„ Ega minust ju enam midagi kanda ole,“ rääkis And­
res, „liha on kehalt juba sootuks ära kuivand.'*
„ Pole viga,“ vastas Indrek kandes, „üksi luudest-
kontidestki saab paras noos.
Kui ma poleks aastat otsa
enne kraavi kaevanud, siis ma poleks s’uga kuhugi läinud.“
„ Kas siis tunned, et jõudu on juba juurde tulnd?“
küsis isa.
„ Hoopis teine mees kohe,“ vastas Indrek ja astus täiel
sammul edasi, et kiiremini eesmärgile läheneda kui tänini.
Kui nad nõnda olid ümber eelseisva suurema jõekääru
jõudnud, ütles isa:
„ Vaata, Indrek, seal allpool paistavad nagu inimesed,
kas ehk ongi nemad.**
Indrek jäi seisatama, ajas end pisut sirgemaks ja pea
püsti, muidu silm ei võtnud kaugemale.
„ Nemad jah!“ ütles ta natukese aja pärast.
„Agaseal
on ju palju rahvast.“
Ja nagu oleks ta seisatamisest uut jõudu saanud, astus
ta veel kiiremalt edasi. Lähemale jõudes selgus, et suurem
hulk inimesi oli samuti uudishimulised pealtvaatajad nagu
Indrek ja Andreski. Mehed tahtsid igaüks oma silmaga
näha, mis mõeldakse jõega nende heinamaa kohal teha.
Kas jäetakse ehk mõni jõekäär uue ja vana jõe vahele?
453Muude seas paistsid siin silma ka Oru Karla ja Kassi­
aru Nõmmann.
Viimase ümber keerleski peaasjalikult
meestesumm.
„Vaadake, mehed,“ seletas Kassiaru, „mina ei kolk­
suta ainult sõnu, vaid asun otsekohe tööle. Selle as­
jaga on muidugi suur tüli ja raske vastutus, aga keegi peab
ikkagi selle oma peale võtma. Ja mis mõte oleks asja lasta
võõraste kätte minna. Nagu meil enestel ei oleks mehi, kes
selle tööga toime saab. See on ju meie oma asi, see on pea­
aegu minu oma asi, sest kui mina oma sõna poleks öelnd,
mõni teab, kas sest asjast üldse asja oleks saand. Maavalit­
sus oleks võind ta kevadel igatahes kas või kümne aasta
peale edasi lükata. Aga nüüd on mehed siin ja asi kindel,
sest kõik läheb esimeses järjekorras. Tuleval kevadel on
nii mõnelgi mehel leib hooletu, kui ta oskab ja viitsib labi­
dat liigutada. Minaise lasen Vargamäe jõe alla, mina oma
poegadega... “
Nõnda rääkis Kassiaru meestesummale, mille läheduses
seisid ka Indrek ja Andres. Aga kui viimane seda kuulis,
ütles ta pojale:
„Mis sa lased tast nõnda kelkida, eks sa anna talle
teada, kes on Vargamäe jõe õiged allalaskjad.“
„ Arvad sina, isa, et.mind veel keegi kuulab või usub,
kui Kassiaru on ettevõtja ja kui tema käes on rahakott,”
ütles Indrek.
„Lõpuks ei olegi see nii tähtis, kes see jõe-
süvendaja on, peaasi, et ta süvendatakse.”
Aga Andres oli teisel arvamusel. Tema noor süda lan­
ges sees peaaegu ära ja muutus silmapilkselt vanaks, kui ta
nägi ja kuulis, mis tema ümber sündis. Seesama Kassiaru,
kes mängis Andrese ehitatud Vargamäe eluhoonetes kõik
oma trumbid välja, et asja nurja ajada, suurustab nüüd
454nendesamade meeste ees, et tema ongi see asja algatajaja
teostaja, ning mehed kuulavad vaikides tema tühje sõnu,
nagu oleksid nad äkki kõik kaotanud mälu ja aru. Isegi
Indrek kuulab Kassiaru Nõmmanni loba nagu mõnda
jumalasõna.
See mõjus Andresesse nõnda, et kui tal oleks jõudu
olnud, siis oleks ta Indreku ja kõik teisedki siia paika jät­
nud ja sõnalausumata koju tagasi läinud, aga ta tundis, et
vaevalt läheb ta täna siit oma jalaga Vargamäele, vähemalt
mitte tervet teed. Sellepärast seisis ta nukralt Indreku kõr­
val edasi, muutudes tõsiseks ja tummaks. Aga kui Indrek
nägi, kuidas Kassiaru hooplevad sõnad mõjusid isasse,
ütles ta temale:
„ Isa, kas siis niisuke asi sinule sugugi nalja ei tee?“
„ Mis asi?“ küsis Andres arusaamatuses vastu.
„ Aga ikka ee Kassiaru ja need mehed, kes teda kuula­
vad/* seletas Indrek.
„ Mis nali see siis on?“ imestus isa meelepahaga.
„No ikka on,“ vastas Indrek.
„ N äed, kui imelikult as­
jad on seatud: üks teeb, teine suurustab. Ja mis veel kõige
kenam: kolmandad kuulavad ja vaatavad seda pealt ning
lähevad suurustajaga, mitte tegijaga.
Tähendab, suurus­
tajaja tema kambamehed haistavad saaki, ei muud midagi.
Meie asi peab kindel olema. Sest ilmas pole kindlamaid
pooldajaid kui isikliku kasu ihkajad. Et tööd oma kätte
saada, on Kassiaru nähtavasti hakanud ka takka lükkama.
Minul pole siin muud, kui aga ainult see, et kas saan selle
asja liikuma või mitte. Ja ma sain. Sain mehed talvel
kokku, sain Kassiaru lömmi lüüa ja saan sinule, isa, enne
surma näidata, et sinu kõige suurem soov läheb täide. Sinul,
isa, ei ole ju ka enam sellest asjast miskit muud, kui et
455ainult tead, lõpuks ometi sünnib see. Mille pagana pärast
ei või sa siis ühes minuga nende inimeste üle naerda, kes
suurustavad ja kiitlevad ning lömitavad oma isiklikkude
pisikeste kasude pärast? Kui meie asjast mõtlesime, siis
ikka kogu jõgikonda, aga nemad hoiavad küünte ja ham­
mastega igaüks oma soo- või niidulapikesest kinni. Meie
suurest asjast teevad nemad pisitillukese sääseaevastuse
ning kehklevad ja kiitlevad sealjuures pealegi. Kui Hundi­
palu Tiit oleks seda kuulnud ja näinud, siis oleks ta tingi­
mata oma laia lõuaga naernud.“
„ Arvad sina tõesti, et Hundipalu Tiit oleks võind
naerda?“küsisAndres.
„A ga muidugi,“ vastas Indrek, „miks ei oleks tema pi­
danud inimeste väikluse üle naerma.“
Indrek ja Andres seisid hulk aega kahekesi, aga lõpuks
söandasid ometi mõned mehed Kassiaru juurest ära tulla
nendega juttu ajama. Keegi Urvaküla meestest teadis rää­
kida, et Kassiaru tahtvat jõesüvendamise kellegi teisega
kahasse oma kätte võtta, sest tema hankivat oma poegadele
nõnda tööd. Koolitanud teine neid kangesti, raisanud
palju raha, teinud koha peale võlgu ja nüüd pole poegi ku­
hugi panna, saada kas metsa puid lõikama või pane sohu
kraavi kaevama. Aga seda ju Kassiaru au ei luba. Tema
au ei luba sedagi, et poisid ühes sulaste ja tüdrukutega põl­
lul tööd teeksid. Jõesüvendamine on peenem ja puhtam,
sest siin käi, kepp käes, ja vaata ainult, mis teised teevad.
Nõnda olevat selle kange Kassiaru asjad: pankrot hakkab
kallale tikkuma.
„ Nii et kui lõvil jäävad kihvad ja küüned nüriks, siis
hakkab ta kõige valjemini möirgama,“ ütles Indrek.
„ Jah, kott tolmab ikka kõige hullemini, kui hakkab
tühjaks saama,“ lausus Urvaküla mees.
456See jutt rabas Andrest sama tugevasti kui esiteks Kassi­
aru Nõmmanni suurustaminegi. Mis hull see si.’s selle poe­
gade koolitamisega on, et nemad pärast seda enam tööd
ega teenistust ei leia? Kaevab ehk ka Indrek lõpuks ainult
sellepärast Vargamäel kraavi, et temal enam kuhugi pole
minna, et tema haridust ja oskust enam keegi ei vaja? Ta
ehk ainult ei taha oma otsekohest häda avaldada, kartes
sellega teda, Andrest, kurvastada, sest temal olid ju Ind­
reku koolitamisega kõige imelisemad lootused ja unistused.
Hiljem kahekesi jäänud, Andres ei saanud kuidagi
kiitlevat Kassiaru ja tema poegi unustada ja viis jutu uuesti
nendele, et kuulda Indreku arvamust, kelle kukil ta para­
jasti istus, sest nad olid juba koduteel.
„ Kudas see siis nüüd on?“ rääkis Andres peaaegu hin­
geldades, sest temal oli Indreku kukil ehk raskem istuda
kui sel teda kanda.
„ Terve minu eluea rääkisid kõik, et
kes koolitud, sel on kergem elu, ja nüüd korraga: kes on
koolitud, see mingu kraavi kaevama või jõge puhastama.
Kes selle nõnda on teind?“
„ Arvad sina, isa, et kraavikaevamine on see kõige ras­
kem?“ ähkis Indrek vastu, hoidudes küsimuse otsesest vas­
tamisest kõrvale.
„Raskem ikka kui kooli- või kirikuõpetajal,“ arvas
Andres.
„ Mina uskusin, et sinust saab midagi niisukest —
et mina harin mullapõldu, sina hakkad hingepõldu harima,
sest milleks muidu sind koolitada.”
„Isa, hingepõld on raskem harida kui Vargamäe kivi-
rägastik ja soo,“ rääkis Indrek lõõtsutades.
„ Vargamäel
suudad kümne aastaga rohkem kui hingepõllul tuhandega,
see on inimessoo eluvanne. Inimene ei suuda iseendagi
hingepõldu harida, veel vähem teiste oma.“
457Neid sõnu kuuldes oli Andres tükk aega tumm, nagu
mõtleks ta iseoma ja teiste hingepõldude üle järele. Vii­
maks rääkis ta:
„Mina olen liiga kauaks siiailma jäänd. Kui katsusin
sind koolitada, siis uskusin ise ja uskus ka Hundipalu Tiit,
et teen suurt asja, aga nüüd tõstad sa Vargamäe soomuda
ning teisedki koolitud mehed tulevad Vargamäe soomuda
tõstma.
Minu suur töö on tühjaks saand, sest soomuda
oskasid sa ilma koolitagi tõsta. Pearul oli Vargamäel õigus,
nagu ütles juba õnnis Tiit, mitte minul.“
„ A ga Pearu ütles mulle viimati Jõessaare all otse vastu­
pidi: sinul olla Vargamäel õigus, mitte temal,“ seletas
Indrek.
„Ütles Pearu tõesti seda?“ küsis Andres.
„ Just seda ütles ta, kui istus minu ees päikesepaistel,“
kinnitas Indrek.
„Siis ei tea ma tõesti enam, mis arvata õndsast Hundi­
palu Tiidust või kadunud Pearust,“ ütles Andres ohates, ja
tal hakkas veel kord südamest kahju, et ta polnud kohe
Pearu surisängile läinud, kui Helene teda nii ilusasti kutsus.
Aga ta lohutas end lõpuks usuga, et küllap see sündis ju­
mala tahtmist mööda, sest miks muidu ta laskis Andresel
jõesüvendamisest kuulda alles pärast Pearu surma. Jumal
talitas Pearu surmatunnil samuti nagu kogu tema eluajal:
ta muretses tema eest, nagu ta muretses Andresegi eest.
Jumal kartis, et kui Andres oleks oma suure rõõmuga pää­
senud Pearu surisängile, siis poleks ta suutnud oma suud
pidada ja oleks lahkujale rääkinud asjust, mis oleksid talle
ainult kurbust ja meelehärmi toonud. Aga seda jumal ei
tahtnud. Tema laskis Pearu surra rõõmsas usus ja kindlas
lootuses, et Vargamäe jõega ei sünni midagi, kuna ta And­
458resele samal ajal andis poja, kes võttis ta kukile ja viis veel
enne surma oma silmaga vaatama, et jõega sünnib tingimata
midagi. Nõnda võisid nad mõlemad oma jumalat kiita ja
tänada.
Kogu pika tee tagasi Andres arutas endamisi jumala
õiglasi seadmisi ja mõtles Pearu ning tema sõnade üle vai­
kides järele.
Indreku mõtted ajasid samal ajal oma rada. Nemad
jätkasid endist arutlust kergest ja raskest. Kas on kergem
ennast kanda lasta või teist kanda? Kas on mõtet teist
kanda või ennast kanda lasta? Hea küll! Tema kannab
oma nõtra isa ja see kandis kord teda, kui ta oli alles väe­
tike. Tähendab — tugevam kannab nõrgemat. Aga maa­
ilmas on aina vastupidi: nõrgem kannab tugevamat. See
maksab üksikute inimeste, kihtide, rahvaste ja rasside kohta
ja seda peetakse kultuuriks. Kultuur on see, kui istud nõr­
gema kukil. Nii et kultuur on midagi röövtaime taolist,
mis elab teisest taimest. Ning ometi usuvad kõik edu ja
inimessoo paremat tulevikku kultuuri nimel. Ja kui see ei
teostu, siis ütlevad targad inimesed, kes juhivad rahvaste
saatust: kultuuri puudus! Mõistate? Uksik inimene, kiht,
rahvas või rass ei istu veel küllalt kindlasti mõne teise ini­
mese, kihi, rahva või rassi kukil, sellepärast ei teostu inimes­
soo parem tulevik.
Nõnda arutas igaüks omaette, olgu kandja või kantav.
Aga kui nad jõudsid oma heinamaale küüni juurde, tahtis
Andres pisut Indreku kukilt maha, sest ta mõtles siin natu­
kene päikesepaistel istuda ja puhata ning siis oma jalaga
tasakesi minema hakata, sest läbi soo viiv jalgtee oli palju
kõvem ja parem vanainimese jalale astumiseks kui pehme
samblane jõeäär. Ja kui nad nõnda seal küüni ees istusid,
459küsis Andres Indrekult, mis sünnib tema arvates Oru suure
jõekääruga.
„ See jääb tingimata uue ja vana jõe vahele,“ ütles
Indrek.
„ A ga siis saab ju Oru jõe allalaskmisest palju rohkem
kasu kui Mäe ja ometi on tema selleks hulga vähem teind.
Õieti öelda, ta pole midagi teind, on ainult vastu olnd, sest
et meie asja üles võtsime,” seletas Andres.
„ Jah, nii see siinilmas ikka on,“ rääkis Indrek: „ühel
on tegemise rõõm, teisel saamise rõõm. Õnnetud on need,
kes ei tee midagi ja kes ei saa midagi, päris õnnelikud
need, kes teevad midagi ja kes maitsevad oma tegude vilja.
Meie oleme teinud, isa, ja sellest rõõmust aitab meile.“
„ Indrek, täna sa räägid ja oled minuga, nagu ei kunagi
varem,“ ütles Andres liigutatud meelel.
„ Isa, ma olen nii rõõmus, et sa oma silmaga võisid
näha, kuidas inimesed juba jõe kallal tööl, sellepärast,“
seletas Indrek.
Jällegi vaikis isa tükk aega, nagu mõtleks ta Indreku
sõnade üle järele. Siis ütles ta:
„ Päikesepaistel tuleb nii hea unerammestus peale, kui
ometi võiks nüüd natukeseks ajaks pikali visata.“
„ Ma aitan su küüni,“ ütles Indrek, „ja ronin ise järele,
sest minulegi kulub pisut puhkust.“
'
„ Ma arvan ka,“ vastas isa, „sest see päratu maa, mis
sa mind seljas kandsid ...“
„ Kõva teega poleks see ju suur asi, aga mööda pehmet
jõeäärt ...“
Lause jäi pooleli, sest Indrek hakkas isa küüni upitama,
ja kui see sees, ronis ta ka ise järele.
„Ah kuihea!“ ohkas Andres oma vanu konte pehmeil
ja lõhnavail heintel sirutades.
„Tahaks ühes jumala-
460mehega öelda: Issand, nüüd lased sa oma sulase rahus
minna, sest mu silmad on su õnnistust näind.“
Nende sõnadega Andres uinus magama. Indrek lamas
tükk aega pärani silmil ja vahtis läbi palgipragude jõevee
virvendust ja lendlevaid pääsukesi, kes toitsid häälitsedes
oma poegi. Mingisugused rohud lõhnasid heintes otse
uimastavalt. Kas nende või väsimuse mõjul ka Indrek
uinus magama, ilma et ise oleks seda enne märganud, kui
avas virgudes silmad. Ta pidi olema üsna tüki aega ma­
ganud, sest päike oli juba üsna madalale langenud. Isa
magas alles rahulikult edasi ja nii vaikselt, et Indrek ei
kuulnud tema hingamistki.
„ Ära väsis teine, vaeneke,“ lausus Indrek endamisi ja
otsustas teda veel natukene magada lasta. Aga kui päike
hakkas juba teisel pool jõge kasvava padriku varju va­
juma, arvas ta, et pole parata, nüüd peab ta äratama. Esi­
teks hakkas teda tasakesi hüüdma ja kui see ei aidanud,
siis kõvendas häält. Aga kui isa ka seda ei kuulnud, hüü­
dis ta hoopis valjusti, nii et seda oleks võidud isegi teisel
pool jõge kuulda, ning lisas siis:
„ Magab nagu surmaund!“
Ja nii kui ta mõttetult need sõnad oli ütelnud, sähvatas
tal tõepoolest mõte, et mis siis, kui isa ongi surnud. Selle
mõttega tõusis ta tasa, tasa heintelt, nagu tahaks ta seda
kellegi salaja teha, ja läks käpuli ronides isa juurde, et teda
puutuda. Ta pani oma käe tema käsivarrele ja katsus
teda liigutada, ning talle tundus, et keha oleks nagu jah­
tunud ning peaaegu kange: surm pidi olema saabunud juba
tüki aja eest, võib-olla kohe, niipea kui ta heintele heitis.
Indrek ajas end põlvili, nagu mõtleks ta palvetama
hakata.
Aga ei, ta põlvitas muidu niisama, nagu poleks
tal praegusel silmapilgul midagi targem at teha.
Ta vah­
461tis lahkunu rahulikku nägu ja katsus meelde tuletada, kas
ta ehk uinumise silmapilgul midagi iseäralikku ei märganud.
Nõnda näis talle äkki, nagu oleks ta alguses kohe imestu­
nud, kuidas isa nii vaikselt magama jääb, ei norinat ega
rasket hingamist, nagu see oli kodus sängis. Siis Indrek
pani selle värskete heinte ja suure väsimuse arvele, aga
nüüd ta teadis, et see oli surm. Ta hakkas lõpuks isegi
seda uskuma, nagu oleks ta kerget ohet kuulnud, ilma et
oleks teadnud sellele mingit tähelepanu pöörata.
Kui ta küllalt oli nõnda põlvitanud ja endamisi aruta­
nud, küsis ta lõpuks: mis nüüd? Peab ta isa siia jätma ja
kärmesti koju jooksma, et abi tuua? Ja muidugi, kärmesti
koju! Aga juba mõne sammu järele jäi ta seisatama. Tal
tuli uus mõte. Õige! Nõnda on parem! Ta pöördus küüni
juurde tagasi. Ei, ei! Ta ei jäta isa üksinda siia. Enne
oleks ju pime, kui nad tagasi jõuavad, ja korraga näis talle
kõige võimatum just see, et isa lamaks üksi surnult siin
küünis pimedas lõhnaval heinal.
Ta hakkas alt küünisuu eest hagu ära kiskuma. Kui­
vad lehed krabisesid valjusti ja panid Indreku alguses võ­
patama. Aga ta harjus sellega peagi ja töötas edasi. Kui
haod kõrvaldatud, ronis ta ülemisest avausest küüni ja
hakkas alumist suud heintest vabastama. T a töötas pala­
vikulise ähmiga, nagu kardaks ta kuhugi hilinemist.
Kui heinad olid sedavõrd suu eest ära, et inimene pää­
ses sealt välja minema, võttis Indrek isa ja tõstis ta küüni­
suu peale, nii et väljas seistes ulatuks ta kätte saama. Siis
kargas ülalt august välja ja läks isa sülle võtma. Aga enne
kui ta seda jõudis teostada, tõusis küsimus: mis saab küüni-
suuga? Jätab ta tema lahti või paneb hagudega uuesti
kinni, et oleks kõik korras? Aga kuhu paneb ta seniks isa,
kui ta jändab hirmsasti krabisevate hagudega (talle tundus
462kuivade lehtede krabin tõepoolest hirmsana)? Küüni
äärde maha? Aga sealt pole teda nii hea sülle võtta kui
küünisuu pealt. Jah, sealt pole nii hea, sellepärast siis, las
need hirmsasti krabisevad oksad jääda täna, kus nad on,
ta tuleb paneb nad homme ette. Aga kui ta oli juba isa
sülle võtnud, siis mõtles ta ometi oma endise mõtte uuesti
ümber, pani isa küüni ees lokkavale rohule ja mattis küüni­
suu nagu kord ja kohus kinni. Siis ronis ta veel küünigi
ning ajas ka heinad endiselt suu peale vastu hagu tagasi,
nii et oleks kõik täiesti endine — et oleks kõik täiesti kor­
ras, mõtles ta, ilma et oleks endale aru andnud, milleks oli
vaja veel kord küüni ronida.
Aga isa aseme jättis ta puutumata ja see seisis kuni tal­
veni, kus heinad küünist koju veeti. Karjapoiss oli küll
seda aset sügisel vaatamas käinud, aga mitte puutunud, sest
tema ei julgenud üldse küüni minna, vahtis ainult avauselt,
seistes rinnuli pealmisel palgil. Poisile oli see surma küün,
pealegi veel vanainimese surma küün, mis on palju halvem,
kui oleks mõne lapse surma küün. Sest laps ei muutu
peale surma kunagi kurjaks, vaid aina paremaks, aga vana­
inimene muutub. Ka Andres võib muutuda peale surma
kurjaks, kuigi polnud eluajal poisile ütelnud ainustki halba
sõna. Nõnda arvas karjapoiss, kui ta vahtis palgil rinnuli
olles vana sauna Andrese aset heintel.
Indrek oli lõpuks oma tööga valmis, võttis isa maast
sülle ja hakkas minema. Aga vaevalt oli ta teinud mõned
sammud, kui jäi peatuma.
Kus on isa kepp? Kuhu see
jäi? Selle tahtis ta ju puusärki kaasa, sest see olnud viima­
seil aastail tema truu seltsimees. Andres pole kunagi oma
vanu hobuseid laadale viinud ega neid võõrastele inimes­
tele tappa ja taga ajada müünud, nõnda ei taha ta ka, et
tema kepp jääks teiste vintsutada. Jumal teab, kuhu nad
463ta viskavad või mis nad temaga teevad. Kepil on And­
rese enda lõigatud kirjad peal, neid kirju ei taha ta teiste
kätte jätta.
Indrek pöördus küüni juurde tagasi, pani isa endisele
paigale rohu peale ja ronis küüni kepi järele. See lamas
heintel sootuks nähtaval paigal, pealegi veel isa aseme kõr­
val, kuidas ta küll temale kohe silma ei puutunud? Aga
ükskõik, kui ei puutunud, siis ei puutunud, nüüd ta võtab
tema ära. Aga kuhu ta kepi paneb? Tal on ju ainult
kaks kätt ja nendega hoiab ta isa.
Mõnikord oleks ini­
mesele nii hädasti rohkem käsi vaja. Kepile head paika
otsides märkas ta äkki, kui lühikene see on. Jah, isa kepp
oli imelikult lühikene. Tähendab nõnda olid aastad ta
kössi vajutanud, aastad ja töö ning vaev, otsustas Indrek.
Sest varemalt oleks isa pikemat keppi vajanud, tingimata
pikemat, ainult, et siis ta üldse ei vajanud teda ning kui
hakkas vajama, siis kohe lühemat.
Indrek katsus keppi kõverat otsa pidi alla tasku pista,
aga sealt võis ta ära kaduda, ilma et ta ise seda märkaks.
Rinnataskus oleks tal sobiv paik, kuid siin jääb ta kõva
kaikana isale ette, kui Indrek selle sülle võtab. Muidugi,
Indrek mõistab väga hästi, et isal pole enam millestki sooja
ega külma, aga ometi otsib ta kepile paremat paika. Lõ ­
puks pistab ta tema kõverat otsa pidi põuetasku ja nüüd on
ta süda rahul: paks kuub on kõval kepil padjaks peal, nii
et isal pole nurisemist, ja Indrek ise tunneb kogu tee käega,
kas kepp on veel alles või mitte.
Ta võttis isa uuesti maast sülle ja hakkas minema ning
nüüd ei pöördunud ta enam tagasi. Aga äkki tundis ta, et
surnult oli isa palju raskem kanda kui elavalt. Surnud on
üldse raskemad kui elavad, mõtles Indrek. Aga siis unus­
tas ta selle raskuse, sest ta pani tähele, et pilved hommiku­
464poolses taevas kumasid leegitsevas punas ja roosas. Milli­
sed võivad nad küll veel olla õhtu pool loojeneva päikese
ümbruses? mõtles Indrek, nagu oleks ta sellest väga huvi­
tatud, aga eipöördunud ometi ümber lääne poole vaatama,
nagu aitaks talle sestki punast, mis kumas idas. Aga kui
ta oli suure tüki teed ära käinud, istus ta mättale käsi puh­
kama, sest need kippusid väsima, ja nüüd pöördus ta sil­
madega sinnapoole, kust ta oli tulnud, nagu tahaks ta näha,
kas ehk keegi pole ta kannul, ning ta nägi, et loojeneva
päikese mail polnud ainustki pilveraasu, lõõmas ainult pu­
has õhtune taevas. Sellepärast kumavadki nii väga hom-
mikupilved, mõtles Indrek, nagu sünniks see tõesti selle­
pärast.
Aga kui ta haaras oma koorma põlvilt uuesti kätele ja
pöördus jällegi hommiku poole, olid pilved juba oma en­
dise kiirgava sära kaotanud ja kaldusid halli, pruuni ja
violetivarjundeisse, nagu tahaksid nad olla saabuva öö esi­
mesed ennustajad. Ja Indreku silmade ette ilmus äkki öine
tume taevas oma lugematu hulga tähtedega ja nende all
kari inimesi kohmetute ja nõutute nägudega, astudes tum­
malt palja päi selle järel, kes kannab inimest kätel ja loeb
ise midagi joobnud käriseval häälel. Nägemus oli nii selge
ja masendav, et Indrek tundis, nagu oleks temagi praegu
pisut joobnud, sest ka tema kannab inimest kätel ja kõnnib
taaruval sammul mööda soist jalgteed mätaste ja põõsaste
vahel, pea kohal küll mitte tähed, kuid selja taga kumen-
dav taevas.
Aga nagu see nägemus ootamatult ilmus, samuti ta ka
kadus, nagu poleks teda kunagi olnudki. Ja tema asemele
tuli teine, mis sama selge ja masendav: vilets tütarlaps
nuuksub südantlõhestavalt kaltsuhunnikul, Indrek põlvitab
tema juures ja katsub kaasa nutta ning siis saab tütarlaps
30 Tõde ja õigus V.
465rõõmsaks ning viskab oma peened käsivarred Indrekule
ümber kaela — ta tunneb nagu praegu veel neid käsivarsi
oma kaelal — ja Indrek võtab tema viletsa ning nuuksu­
misest tuksatava keha ümbert kinni.
Miks need kaks nägemust kõrvuti ja miks just praegu?
Ah jaa! Siis räägiti ju inimesest, räägiti igavesest inime­
sest, aga Indrek kohtas seda igavest inimest nuuksuva tü­
tarlapsena, kel polnud jalgu all. Ning siis rääkis ta juma­
last, rääkis tema ingleist ja Õnnistegijast ning usust, m ida
tal endal ei olnud. Jah, seda tegi ta, et lohutada viletsat.
Ka praegu on tal tegemist inimesega, keda kannab kätel.
On see inimene igavene? Kes vastab? Aga kindlasti on
ta inimene, kes elas ja võitles. Ja nüüd on ta surnud. Aga
Indrekul ei ole kahju, mitte põrmugi ei ole tal kahju, ainult
lõpmatu hell tundmus on rinnas, et ta kannab seda kätel,
kes oli kord inimene ja kes tahtis olla igavene.
Niisama paljuke oligi siis veel järele sellest igavesest
inim esest!
466XXXI.
Vargamäe vänged vanamehed on läinud oma esiisade
juurde, kes olid ehk veel vängemad kui nemad, sest inime­
sed jäävad põlv-põlvelt nõdremaks, nagu arvatakse kogu
Vargamäel, olgu Mäel või Orul. Nii et inimese kanguse
suhtes ollakse ühel kui ka teisel pool samal arvamusel. Aga
kui kaks inimest elab ühel ajal, liiatigi veel Vargamäel, kus
on sihid ja peenrad, ristikivid ja kupitsad, siis ei tea keegi,
kumb neist on kangem, ja sellepärast peab seda katsuma
kogu eluaja. Mõnikord ei saa siiski õiget otsa kätte. Võta
või Pearu ja Andres! „Prosessisid“ ja ärplesid kogu oma
pika ea, aga lõpuks ei teadnud kumbki, kes on võidumees,
või nagu Andres ütles: kummal on õigus. Pearu arvas, et
õigus on Andresel, Andres arvas, et Pearul. Et õiget aru
kätte saada, peaks jumal need kaks kanget vanameest
uuesti maailma saatma, kas või jällegi Vargamäele, aga
nüüd juba nõnda, et Pearu oleks Andrese asemel ja And­
res Pearu asemel. Kui nad ka vahetatud osadega sinna­
samasse jõuaksid, kuhu varemalt, s. t . kui nad jällegi lõ­
puks arvaksid, et õigus on vastasel, mitte temal, siis oleks
üsna kindel, et õigus on mõlemal. Aga et teada polnud,
kasjumal kunagi vaevaks võtab Pearu ja Andresega nõnda
30*
467katsetada, siis pidid omaksed otsustamata jäänud võitlust
jätkama.
Pearul polnud sellest kuigi suurt tulu, et ta oli enne
surma soovi avaldanud, tema matusele tulgu kogu sugu­
selts kokku, nii et oleksid õiged ja „veart“ matused, sest
Mäe Sass ja Maret tegid sedasama Andrese suguseltsiga,
kuigi Andres ise suri nii ootamata, et ta ei saanud ainustki
soovi avaldada, nagu polekski tal neid enam siinilmas ole­
mas. Sass ja Maret tegid veel rohkemgi, ja ehk küll mitte
omast peast, vaid Indreku nõuandel, tegid seda siiski: nad
kutsusid Andrese matusele ka Oru rahva, kuigi Oru rahvas
polnud neid Pearu matusele kutsunud kange Kassiaru pä­
rast. Sass ja Maret kutsusid Oru rahva nagu ainult selleks,
et näidata: ei maksa uhkustada, et Pearu lahkus Varga­
mäelt vedruvankril, kaks hobust ees, sest Andres läheb
talle järele autos — iseoma poja Sassi autos, kes on tõus­
nud Vargamäelt munaparisnikuks ja muuks „sehvti-
meheks“.
Kui mõned kahtlesid, et kas kanamunadega
võib tõesti auto osta, siis oli neid, kes arvasid, et kui ise
kanu kasvatada ja munetada, siis mitte, aga kui teised seda
teevad, siis küll. Noh, ja Andrese poeg Sass ei munetanud
ise kanu, vaid laskis seda teistel teha, nii et tal võis tõesti
auto olla. Et aga Andres lahkub autol Vargamäelt, seda ei
osanud ta ette aimata, sest muidu oleks ta pöördunud kõ­
nega õndsa Krõõda poole ja ütelnud: „Vaata, Krõõt, minu
sõnad on täide läinud: Vargamäe soosillal sõidan ma tõl­
laga, ainult et ma ise olen juba surnud; aga sest pole mi­
dagi, sest ka sina oled juba surnud, kui ma sinuga sellest
räägin.”
Jah, Andres oli oma eluajal palju ilusaid ja ine­
tuid sõnu rääkinud, äga need ilusad sõnad jäid tal ütle­
mata, sest ta ei teadnud, et neid oleks tarvis ütelda.
Aga ka oma suguseltsi suurusega polnud Pearul oma
468matuseid pidades põhjust Andrese ees suurustada, sest kuigi
sel olid poegadest Andres ja Ants surnud meheeas, ometi
olid tütred kõik elus ja kõigil lapsed: Liisil kolm, kõik juba
täiskasvanud, nagu Mareti kakski; Liinel neli, kellest kaks
alles kümne ümber, Tiiul kolm, üks neist alles mudilane;
Kadril ka kolm, kõik alles alaealised, neljas oodata.
Ka
Indrekul olid lapsed, ainult kahju, et nad polnud vanaisa
ära saatmas, sest siis oleks veel kaks last juures olnud. Sass
üksi vehkles ilmas vallalisena, sest sehvtiasi ei andnud või­
malust naistega kestvamaid sidemeid luua, nõnda seletas
ta ise teiste matuseliste rahustuseks.
Nõnda siis võis Andres rõõmuga oma matuseid pidada,
sest laste kilkamist ja naeru olid kõik Vargamäe hooned
täis. Nutta ei tahtnud keegi, või olgu siis, et seetõttu, et
teised nutsid. Kõige rohkem kippusid Maretile pisarad
silma ja mitte niipalju sellepärast, et isa surnud, vaid et ta
oli oma silmaga näinud, kuidas Indrek temaga jõe äärest
koju tuli. See ajaski talle nutu peale. Ja niipea kui Ma­
ret hakkas nutma, siis ei saanud ka Tiina enam pidada, sest
perenaise pisarad tõid ka temale pisarad silma. Neile ka­
hele järgnes Liisi ja siis tulid teised õed riburada mööda.
Meestest vesistas silma ainult peremees Sass, nagu oleks ta
tahtnud teistele eeskujuks olla. Aga tema ei teinud seda
sugugi eeskuju pärast, vaid et ta mõtles, kuidas ta A ndre­
sele puusärki tegi ning — kes muretseb kord küll tema
enda puusärgi eest? Jah, see oli tema meelest väga hale ja
tähtis küsimus.
Muide, kadunust oli vähe juttu, kui mitte arvestada
tema surma ennast, mis juhtus ebatavaliselt, sest ajad ja
huvid olid teiseks muutunud, kui et keegi oleks tahtnud nii
väga möödunud aegu ja asju meelde tuletada. Jah, näis,
nagu polekski vanast Vargamäe Andresest suurt midagi
469rääkida, nii vaesena ja tühjana tundus tema elu noortele.
Ainult Oru Helene tegi temast Oskariga juttu, küsides:
„ Kas teil on ka vanaisast kahju?“
„ Ei ole,“ vastas Oskar.
„ Aga minul on,“ ütles Helene.
„ Teil on meie vanaisast kahju?“ küsis Oskar imestu­
nult.
„ Jah, mul on kahju,“ kinnitas Helene.
„ Ja teate,
miks? Mina käisin teda meie vanaisa juurde kutsumas ja
tema ei tulnd
„ Ema ütles, et on vähe puudunud, siis oleks ta teie kut­
sudes tulnd,“ ütles Oskar vahele.
„ Kas tõsi?“ küsis Helene õnnelikult ja jutustas siis:
„ Vaadake, Oskar, mina mõtlesin, et kui teie vanaisa oleks
kauem eland, nii et mina oleks veel kord saand teda kut­
suda, siis oleks ma teda nii ilusasti palund, et ta tingimata
oleks minu kutsel tulnd. Sellepärast ongi mul temast
kahju.“
Soo, jumal tänatud, nüüd oli Helene saanud Oskarile
seda ära ütelda, mis tema südamel kipitses. Sest Oskar ei
pea arvama, nagu ei oskaks tema, Helene, üldse nii ilusasti
paluda, et Oskari vanaisa seda kuulda võtaks. Ei, Helene
oskab, ainult Oskari vanaisa suri ära ja nüüd Helene ei saa
enam oma oskust näidata. Nõnda on asi. Oskar pidagu
seda meeles.
Aga Oskar ei pidanud seda meeles, ta peaaegu ei kuu­
lanudki Helene seletust, või kuigi kuulas, siis ei saanud ta
sellest õieti aru. Igatahes ei matusel ega ka peale matuseid
tulnud see enam tal meelde. Temal oli endal kellelegi mi­
dagi ütelda ja seletada ja temaga sündis sealjuures täpselt
samuti, nagu Helenega Oskarile seletades: teda kas ei kuu­
latud või temast ei saadud õieti aru. Tema hädast sai varsti
470pärast matuseid teada Indrekki, kes elas nüüd nagu hunt
üksinda saunas. Mareti abil kohendas ta pisut kadunud isa
aset ja tegi selle nüüd oma asemeks, nagu mõtleks ka tema
siin seni oodata, kuni surm tabab teda kuskil heinaküünis
või mätta ääres.
„ Kas sul üksi siin igav ei hakka ka?” küsis Maret.
„ Ei,“ vastas Indrek.
„ Ise oled endale ikka kõige pa­
rem seltsimees.“
„ Ma olen nii mitu-setu korda sinu ja su laste peale
mõelnd, et. . . “
„ Õde, ma palusin sind kord, et sa neid asju enam ku­
nagi ei puutuks,“ ütles Indrek vahele.
„ Siis isa elas. Nüüd
olen ma üksinda ja ma palun sinult uuesti sedasama.
„ Armas Indrek,“ hakkas Maret, kuna tal endal silmad
tulid vett täis.
„ Ei, ei, ei,“ kinnitas Indrek, „praegu veel mitte! Või
tahad sa hakata mind nüüd Vargamäelt välja sööma?“
„ Jumal hoidku, Indrek!“ hüüdis Maret hirmunult. „Mis
su arusse tuleb!“
„ Kuule, õde,“ rääkis Indrek nüüd südamlikult, „ me
oleme mõlemad juba peaaegu vanad inimesed ja võiksime
teineteisega päris avalikult ja otsekoheselt rääkida.
Ütle
mulle, kas sina ise või Sass ei pea mind pisut nende hädade
põhjuseks, mis teile tänavu nagu kurjast kaela on saa­
detud?“
„ Issand jumal, Indrek!” peaaegu karjatas Maret ja
istus sängiservale, mida ta just praegu soputanud ja kohen­
danud.
„ Mul lähvad jalad all nõrgaks. Kust sa seda
tead? Kes sulle seda on rääkind? Seda teame ju ainult
meie Sassiga.”
„ T ähendab mu aimus oli õige,” ütles Indrek.
„ Mui­
dugi, nii see on. Minu tõttu sattus Tiina siia ja tema pärast
471tulid nii või teisiti kõik need hädad ja viperused teile
kaela.“
„Jah, temaga on meil küll häda olnd,“ nõustus Maret,
„ ja kes teab, millega see kõik lõpeb. Ma olen kohe päris
mures sellega.“
„ Ma ju küll kevadel ootasin, et sa tuled enne minuga
rääkima, kui sa ta ära kaupled,“ seletas Indrek, „ja kui sa
seda oleks teinud, siis oleksin ma ta sulle ära laitnud, teda
poleks Vargamäel olnud.“
„ Ja alles nüüd sa ütled mulle seda!“ hüüdis Maret.
„ Aga sa pole ju varemalt sellest juttu teinud, ja mina
ei tahtnud omapead sinu asjusse segada,“ vastas Indrek.
„Sa siis tead temast midagi?“ küsis Maret.
„Seep’ see ongi, et ma ei tea temast mitte midagi roh­
kem, kui et ta on kuidagi imelik ja naljakas,“ seletas Ind­
rek.
„ A ga mina poleks teda sulle soovitanud, see on kin­
del. Mispärast? seda ma ei oska öelda, mul oli ainult nii­
suke tundmus, et teda pole hea tüdrukuks võtta.“
„On temas midagi halba?“ päris Maret.
„ Kui ma teaks!“ hüüdis Indrek.
„ Minu arvates on ta
hea ja korralik tüdruk, aga sinule ma teda ometi kevadel
poleks soovitanud. Saad aru — juba sellepärast mitte, et
tema minu juures oli, kui mul see kõik sündis: ma poleks
tahtnud teda oma läheduses näha.“
„Armuline taevas!“ hüüdis Maret, „miks sa mulle seda
siis kohe ei öelnud!“
„ OHn mina siis või olen ma praegugi mõni ütleja teiste
inimeste kohta,“ vastas Indrek.
„ Ma kartsin isegi seda, et
saadate mu Vargamäelt minema.“
„ Ei, Indrek, seda ei ole keegi kunagi mõelnd, veel vä­
hem sellest rääkind,“ ütles Maret.
„ Kui meil see asi Sas­
siga jutuks oli, ütles tema sinu kohta: kuhu ta siis peab mi­
472nema? Kui ta siin ei või olla, kus siis? Aga seda ta arvas
küll, et meie hädad tulevad sinust, sinu Vargamäe verest,
haigest, rikutud verest.”
„Isa ütles mulle sedasama,” lausus Indrek.
„Nojah, siis sealt tulidki sa selle mõttele, et ka meie
seda arvame, et meie oleme isaga seda asja arutand. Aga
seda meie ei ole, meie ainult Sassiga kahekesi, isa rääkis
omast peast.”
Kui Maret sel päeval alt saunast üles läks, oli tema
süda raske, nagu juba ammugi mitte. Ainult ühe kergen­
duse leidis ta Indreku sõnadest: Indrek poleks Tiinat soovi­
tanud sellepärast, et see teenis tema juuresja nägi, mis seal
sündis. Poleks Indrek neid sõnu rääkinud, siis oleks Ma­
reti süda hoopis raske olnud ja ta oleks Tiinat kartnud
nagu mõnda nõida või kurja vaimu, kes võtnud endale
armsa ja meeldiva tüdruku kuju. Et sellised asjad ilmas
võivad sündida, selles M aret nii väga ei kahelnud, aga et
just Tiina niisuke loom oleks, noh, seda pidi esiotsa vaa­
tama ja ära ootama.
Aga Tiina oli tõepoolest selline loom, et tema vaevas
ja valutas oma südant teiste pärast samuti, nagu teised oma
südant tema pärast. Ja tema südamevalu läks lõpuks nii
suureks, et ta ühel õhtul sauna juures Indrekule ütles:
„ H ärra, ma tahaks teilt nõu küsida.”
„ Kui ma aga oskan teile nõu anda,” arvas Indrek.
„ Kui teie ei oska, siis ei oska keegi, härra,” ütles Tiina.
„ Mis asi see teil siis on?” küsis Indrek.
„ See on Oskariga,” vastas tüdruk piineldes.
„ No, mu Tiinakene!” hüüdis Indrek pool naljatades,
pool tõsiselt, „kui asi puutub poistesse, siis jätke mind sõna­
473lausumata rahule. Neis asjus ei oska vanajumal isegi tüd­
rukutele õiget nõu anda.“
„ Oskar tahab mind omale, tahab mind Vargamäe pere­
naiseks,“ ütles Tiina, nagu poleks ta Indreku sõnu kuul­
nudki.
„ Noh, mis siis,“ vastas Indrek, „pistke põrsas kotti, kui
pakutakse.“
„ H ärra, te ju ainult naerate minu üle,“ ütles tüdruk
nüüd, „ aga see pole sugugi naeruasi. Ma räägin väga tõsi­
selt ja palun ka teid tõsine olla, härra.“
„ Ma olen ju tõsine,“ vastas Indrek, „aga mina ei saa
teid aidata.“
t
„ Saate küll, härra,“ vaidles tüdruk vastu, „ öelge, mis
ma pean tegema, ja ma teengi nii.“
„ Tiina, abiellumine pole ometi mõni mänguasi, milles
teine teab midagi öelda.
Kui te kevadel siia tahtsite
jääda, siis olin mina vastu ...“
„ Ei, härra, teie olite poolt,“ ütles tüdruk.
„ Esteks
olite vastu, pärast olite poolt.“
„Ärge tühja lobisege,“ ütles Indrek teatud kärsitusega.
„Veel paar päeva tagasi oli mul õega teist juttu ja ma ütle­
sin temale selge sõnaga, et kui tema oleks kevadel tulnud
minult küsima, siis oleksin mina temale nõu andnud teid
mitte võtta.“
„ A h siis sellepärast ongi perenaine viimased päevad
niisuke,“ ütles Tiina, „mina arvasin, et Oskari pärast.“
„ Sellest ei tea mina midagi, misuke minu õde praegu
on, rääkis Indrek, „ aga mina ütlesin talle oma arvamuse
ja nüüd räägin sellest ka teile, et te teaksite: salajas ei taha
ma teie vastu urgitseda.“
474„ Ma olen teile väga tänulik, härra,“ ütles tüdruk, „aga
miks te siis mind perenaisele soovitasite?“
Indrek jäi päranisilmi tüdrukule otsa vahtima ja ütles
siis:
„ Mina soovitasin? Kumb meist on aru kaotanud, teie
või mina? Minu käest pole ju keegi midagi küsinudki, kust
siis mina sain soovitada.“
„ Aga te ju ütlesite mulle, et ma olen korralik ja tubli
tüdruk, ainult talutööd ei tunne,“ seletas tüdruk.
„ Need
sõnad ütlesin mina perenaisele ja peremehele edasi. Kas
see ei ole soovitus? See on ju hea soovitus. Oleks teie
öelnd, et mina olen raiskuläind tüdruk, ja mina oleks seda
perenaisele ja peremehele edasi rääkind — ja mina oleks
seda tingimata teind, kui teie oleks seda öelnd — , nii et
kui mina oleks seda perenaisele öelnd, siis poleks ta mind
kunagi tüdrukuks kaubelnd.“
„ Mina ei saa tõepoolest aru,“ ütles Indrek nõutult, „kas
olete pisut ohoh või mängite lolli. Teie võisite ju pere­
naisele ette luisata, mis süda kutsus ...“
„ H ärra,m a ei luisand ju,“ ütles tüdruk paluvalt vahele.
„ Palun, kuulake!“ hüüdis Indrek kärsitult.
„ Jah, härra, ma kuulan,“ vastas tüdruk.
„ Teie võisite minu õele öelda, mis tahtsite, tõtt rää­
kida või valetada, see on üsna ükskõik ...“
„ See ei ole ju ükskõik, härra,“ ütles tüdruk jällegi
vahele.
„ N õnda ma ei räägi üldse enam teiega,“ lausus Indrek
vaikselt ja otsustavalt.
„ Tahate teie rääkida, siis olge
head, ma kuulan, mis teil öelda. Minule ei paku mingit
lõbu teiega iga sõna pärast vaielda.“
„H ärra, ma palun,“ hakkas tüdruk.
475„ Ei, sellest aitab,“ vastas Indrek järsult.
„On teil veel
midagi mulle öelda, siis olge head, kui ei, siis . .
Tiina hakkas vaikselt nagu endamisi nutma ja Indrek
katkestas oma sõnad. Ta ootas. Natukese aja pärast
ütles ta naeratades:
„ Seal te nüüd olete. Tahan mina rääkida, siis te ei
lase, annan mina teile sõna, siis te hakkate nutma. Te
tulete oma soovitusega. Aga see soovitus pole ju enne
minu soovitus, kui minult on küsitud ja kui mina teie sõnad
olen kinnitanud. Muidu on need ainult teie sõnad, kas
tõsi või vale, see on siis kõrvaline asi.“
„ A ga need olid ju härra omad sõnad, mis ma pere­
naisele ütlesin,“ rääkis tüdruk pisarsilmil.
„Seda küll, aga õde ei teadnud ju enne seda, kui pidi
minult järele küsima, kas mina tõesti need sõnad olin rää­
kinud. Ja teate, mis mina oleksin teinud, kui õde oleks
tulnud minult küsima, ma oleksin oma sõnad tagasi
võtnud.“
„ H ärra!“ hüüdis Tiina ja tema näos peegeldus lausa
hirm .
„Teie oleks öelnd, et mina pole korralik tüdruk?“
„ Miks just seda?“ küsis Indrek vastu.
„M a oleksin
rääkinud kuidagi nõnda, et õde oleks lasknud teid minna,
see on kõik.“
„ Seda poleks ma teist kunagi uskund, härra,“ ütles
Inna värisevail huulil.
„ Mitte kunagi.“
„Aga mis ma oleksin pidanud siis tegema? Noh, ma
pole midagi öelnud ja teie olete siin, kas olete väga õnne­
lik, mis?“
„ V äga,“ peaaegu sosistas tüdruk.
„ Issand jumal! Mida tahate siis minult?!“ hüüdis
Indrek.
„ Õnnelik inimene ei lähe teistelt nõu küsima.“
„ Härra, ma pole ju veel nii õnnelik, et enam sugugi
476poleks vaja nõu küsida,“ vastas tüdruk nüüd.
„Ja teie
peate mulle, härra, nõu andma, sest te võite ju öelda mis­
tahes, aga mina jäin ikkagi siia teie soovituse läbi, ja kui
mul nüüd nõu vaja on, kes siis seda peab mulle andma.
Kui ma siia poleks saand jääda, siis poleks mul ka seda
nõuandmist vaja olnd, sest siis poleks üldse midagi olnd.
niiet...“
„ Teate, Tiina,“ ütles Indrek nüüd, „mitte minu soovi­
tuse läbi ei saanud te siia jääda, vaid selle tõttu, et te mu
õele meeldisite. Tema ei vajanud ei minu ega kellegi teise
soovitust, võttis teid muidu niisama, nii et minu nõuande
peale pole teil mingit õigust.“
„ Teie siis ei taha mind aidata, härra,“ küsis tüdruk
nukralt.
„M a ei saa teid aidata, uskuge ometi,“ vastas Indrek.
„Siis pean ma Vargamäelt ära minema,“ ütles tüdruk
alistunult.
„Miksära?“küsisIndrek. „Kas Oskar teile ei meeldi?“
„ Oskar on väga kena poiss,“ vastas Tiina, selg Indreku
poole, nagu oleks ta juba minekul.
„Seda arvan ka mina,“ ütles Indrek.
„Kena, korralik
ja aus poiss. Selliseid poisse pole tänapäev palju. Aga
miks te siisära lähete?“
„M a pole endas kindel,“ seletas tüdruk.
„ M õtlesin, et
kui teie ehk midagi ütlete, siis. . . aga teie ei ütle, ja nõnda
ei või ma enam jääda, sest Oskar tahab vastust ja mina ei
või anda. Mis vastust ma annan, kui ma pole kindel. Kui
siit ära saan, siis ehk tean, mis teha.“
„ Nojah, kuidas arvate,“ lausus Indrek.
„ Südame
vastu teha igatahes ei maksa, seda arvan ka mina.“
„Eks ole, härra,“ kiitis tüdruk äkki elavalt, mis ei har­
477moneerinud põrmugi tema praeguse meeleoluga.
„ Süda
on peaasi. Niiet teie arvate ka, et parem on ära minna?“
„ Mina ei arva midagi, tehke nagu tunnete,“ ütles Ind­
rek.
„Minule on see ükskõik.“
Aga nüüd hakkas tüdruk jällegi nutma, nagu oleks Ind­
rek teda millegagi riivanud, ja nõnda ta väljuski uksest
suure nutuga.
Kartes, et ta nõnda võiks Mäele minna,
kutsus Indrek ta kojast tagasi ja ütles:
„ Tiina, te peate end rohkem kokku võtma ...“
„ Jah, härra, ma pean tõesti end kokku võtma, nõnda
ei või,“ oli tüdruk nõus, enne kui Indrek sai lõpetada.
„ Pange nüüd ilusasti tähele, mis ma teile ütlen ... “
„ Härra, ma panen ilusasti tähele,“ kinnitas tüdruk.
„ Te ütlete, et olete siin minu soovitusel ...“
Tüdruk nokutas pead, nagu tahaks ta jällegi midagi
ütlema hakata.
„O lgu nõnda: mina soovitasin teid. Aga siis peate
katsuma nõnda talitada, et minule kui soovitajale sellest
halba ei sünniks. Te mõtelge ometi, mis hädad te olete
neile seal peres kaela tõmmanud. Esiteks Otiga, siis selle
Oru poisiga, nüüd Oskariga. Kuigi ehk teie ise pole süüdi,
ometi on see ikkagi kõik teie pärast.“
„ H ärra, aga mis ma siis teie arvates pean tegema? Kui­
das on kõige parem?“ küsis tüdruk.
„ Kui siin olla on raske, siis minge ära,“ õpetas Indrek.
„ A ga ärge andke Oskarile lõplikku vastust, see oleks talle
ehk liiga raske. Öelge talle, et mõtlete järele ja vastate
siis. Nõnda on kõige parem.“
„Pean ma hoopisära minema võivõin ma kusagil lähe­
mal omale koha otsida?“ küsisTiina.
„ See oleneb sellest, kas tahate Oskariga veel kokku
478puutuda või mitte,“ seletas Indrek isalikult õpetades. „ Mina
isiklikult arvan, et parem on kaugemale minna.“
„Hea küll, härra, siis ma lähen kaugemale,“ ütles tüd­
ruk alistunult ja hakkas uuesti nutma.
„ Mispärast te siis nutate, kui te ise tahate minna?“ kü­
sis Indrek.
„Mul on nii kahju, et ma ei või Vargamäel perenaiseks
hakata,“ nuuksus tüdruk.
„ Miks siis mitte?“ päris Indrek.
„Seda ma ei või öelda, sest see on ükshalb asi,“ vastas
Tiina.
„ See on vist jällegi see saladus, mis oli juba linnas?“
küsis Indrek.
„ Jah, härra,“ vastas Tiina ja lisas natukese aja pärast,
nagu oleks ta asja üle paremini järele mõtelnud, „see on
seesama ja üks teine ka.“
„ Nii et nüüd on juba kaks saladust, üks linna saladus
ja teine maa saladus, nii-öelda Vargamäe saladus.
Ah
teid õnnetut lapsukest küll!“
Indrek rääkis seda pool haletsedes, pool naljatades.
Aga tüdrukule ei meeldinud see ja ta ütles:
„Ma pole sugugi enam lapsuke.“
„ Mis te siis olete,“ vastas Indrek tõsiselt, „kui te nõnda
oma saladustega hundiratast lööte ja ise sealjuures töinate?
Nõnda teevad ju ainult lapsed.“
„Kas siis suurtel inimestel saladusi ei ole?“ küsis tüd­
ruk äkki huvitatult.
„Miks ei ole,“ vastas Indrek, „aga et nad nende pärast
nõnda nutaksid!. . . Mina ei tea teie saladustest midagi,“
jätkas Indrek vanainimesena õpetlikult, „ja mina ei tahagi
neist midagi teada, aga ühte nõu annaksin ma teile ometi:
kui te üles lähete ja oma asju seal ajate, ajage neid siis
479ausalt ja otsekoheselt ning ilma igasuguste saladusteta, sest
need seal on kõik head ja ausad inimesed, niipalju kui mina
neist aru saan.“
„ Jah, härra, ma teen, nagu teie tahate ja käsete,“ vas­
tas tüdruk valmilt.
„ Minul pole siin midagi tahta ega käskida, Tiina, teie
ise peate tahtma,“ ütles Indrek.
„ Hea küll, härra, ma ise tahan,“ vastas tüdruk, ja
nende sõnadega olekski ta lahkunud, kui tal poleks lävel
midagi veel meelde tulnud, sellepärast küsis ta:
„ Härra, kui ma minema hakkan, kas ma tohin enne
tulla teiega jumalaga jätma?“
„Tulge jumala rahus, kui te tahate,“ vastas Indrek.
„Ma tahan, härra, ja tänan väga.“
Nõnda läks Tiina lõpuks saunauksest välja.
480XXXII.
Aga ülal talus olid inimesed kõik imestuses, miks küll
Tiina täna nii kauaks sauna jääb, ja kui nad lõpuks veel
tema nutetud silmi nägid, siis aimasid kõik, et midagi on
sündinud.
„Tiina, kuhu sa ometi nii kauaks jäid? küsis Maret.
„ Mis sul saunas juhtus?“
„ Sain härra käest võtta,“ ütles Tiina; „ta ütles, et ma
pean Vargamäelt ära minema, see on kõige parem.“
Maret jäi tüdrukule tõsiselt otsa vahtima ja ta ei saanud
kuidagi aru, miks tahab Indrek Tiina praegu Vargamäelt
ära ajada, kui sügisesed tööd alles kõik pooleli. Otist jäid
nad ilma, nüüd siis läheb ka tüdruk. Mis see küll tänavu
tähendab? Sassil on lõpuks ometi õigus, et niipea kui tuli
Indrek oma vana Vargamäe verega siia, läks kogu elu
lörri, sest inimesed oleksid nagu üle-öö kõik aru kaotanud.
Ja kui Tiina päris tõsiselt Maretilt kui perenaiselt küsis, mil­
lal tema võiks ära minna, millal ta võiks võimalikult ruttu
ära minna, vastas see temale:
„Ei, tüdruk, nii see ei lähe. Talutöö pole niisuke, et
võid päevapealt joosta. Ja see pole minu teha, millal sa
31 Tõde ja õigus V.
481lähed, seda peab peremehelt küsima, igatahes enne oma
kuu lõppu ei lähe sa kuhugi, vaid teed ilusasti tööd edasi.“
„ Ma jätan kahe nädala palga sisse,“ ütles Tiina.
„ Mis aitab su kahe nädala palk,“ vastas Maret, „töö
tahab teha.“
„ Ma jätan terve kuupalga,“ tingis Tiina edasi.
„ No mis hull valu sul siis nüüd taga on?“ küsis Maret
peaaegu hirmunult, et inimene kipub äkki nõnda tema ka­
tuse alt ära jooksma, ja ta otsustas jalamaid sauna Indreku
juurde minna, et temalt järele kuulata, mis siis õieti on sün­
dinud. Endal aga tekkis äkki kahtlus, kas ehk Indrek Tiina
suhtes midagi ei varja, et teda, Maretit, mitte ärevusse
ajada, sest Indrek oli ju mitmel korral toonitanud — tema
poleks Tiinat kevadel mingil tingimusel soovitanud. Ah
jumal! Nii on need linnainimesed, sest ka Indrek on juba
linnainimene, mõtles Maret, minnes alla sauna poole.
Seda silmapilku kasutas kohe Oskar, kes tahtis oma­
korda Tiinalt teada, mis ta saunas nii kaua teinud. Oskar
põles valusas uudishimus eriti sellepärast, et Elli oli oma
terava keelega jõudnud juba sinnapoole torgata, nagu hak­
kaks Tiina nüüd onu Indrekuga peale: esiteks oli tal Ott,
siis Eedi, pärast Oskar, nüüd Indrek. Ühe sõnaga — linna-
tüdruk, kelle himu ei saa kunagi ühest täis. Oskari arvates
oli see muidugi tühijutt ja Elli rääkis seda kadedusest, sest
ta ei võinud Tiinat juba sellepärast kannatada, et kõigi
huvid kippusid viimasel ajal tema ümber keerlema, kuna
Elli muutus nagu kõrvaliseks asjaks. Ellil oli siis palju pa­
rem elada, kui tema nimi oli järjesti kõigil suus.
Nõnda siis, kui Oskar Tiina poole pöördus, vastas see
lausa ja otsekoheselt, nagu Indrek talle soovitanud:
„ Käisin härralt nõu küsimas, mis teha.“
482„ Noh, ja mis onu Indrek ütles?“ küsis Oskar peaaegu
väriseval südamel.
„ H ärra ütles, et nõnda ei või,“ vastas Tiina.
„Etkui
on niisuke asi, siis maal ikkagi ei või. Et nõnda saavad
mõlemad õnnetuks, tingimata. Maal peavad lapsed olema,
kui on talu, muidu ei saa. Härra ütles, et milleks siis talu,
kui ei ole lapsi, ja mina ütlen sedasama, et milleks see kõik,
kui midagi ei ole. Sest mis siis on, kui ei ole lapsi? Iseasi,
kui oleks veel linnas, siis ehk veel kuidagi, sest seal pole
talu ja oma m aja pole ka tarvis osta, sest üürikorteris võib
sama hästi elada.“
„Tiina, mina olen kohe valmis sinuga üheskoos linna
tulema,“ ütles Oskar.
„M a tulen igale poole, kuhu sa
tahad.“
„ Aga Vargamäe? Aga talu?“ küsis Tiina.
„ Las see jääb Ellile,“ ütles Oskar.
„ Mis on mulle
Vargamäe ilma sinuta.“
„ Ka sellest rääkisin ma härraga,“ seletas Tiina nüüd.
„Tema ei usu, et sellest midagi head tuleb. Tema ütleb,
et see on ainult alguses nõnda, aga et see ei kesta kunagi
kaua, mitte kuigi kaua ei kesta see. Ehk olgu siis, et mõle­
mad on väga, väga kindlad. Ja siiski ei tea igakord öelda.
Aga kui veel nõnda, et teine kardab, nagu mina, siis ei
kesta see kuigi kaua, vaid varsti hakkab kahju. Ja mina
kardan hirmsasti, et teil hakkab üsna varsti kahju ja siis
hakkab ka minul kahjuja nõnda saame mõlemad õnnetuks.
Mina kardan hirmsasti, et keegi võiks minu pärast õnne­
tuks saada, sest mina ise olen õnnetu ja sellepärast ma tean,
kui hirmus on õnnetu olla. Aga mis õnne võib see teisele
anda, kes ise on õnnetu.“
„ On see nii, siis tahan ma ühes sinuga õnnetu olla,“
ütles Oskar, „sest ilma sinuta olen ma niikuinii õnnetu.“
31*
483„Kui te teaksite, kuidas see mulle valu teeb, et see kõik
nõnda on läind!” hüüdis tüdruk oma käsi murdes.
„ Kui valu, siis valu, mis sinna parata,” ütles Oskar,
„ aga mina sind, Tiina, ei jäta, seda pea meeles. Sina kar­
dad, mina ei karda. Mina ei karda midagi. Ja kui meie
kahekesi oleme ühes, siis kaob ka sinul varsti kartus, usu
ometi.“
„Ei, Oskar,” vastas tüdruk, „mina nõnda ei või. Mina
ei või oma südametunnistuse vastu. Mina ei karda õnne­
tust, sest ma juba tean, mis õnnetus on, aga oma südame­
tunnistust kardan, sest see võib mu Oru Eedile järele ajada.
See on nii, Oru Eedil oli tingimata südametunnistus, kui ta
jäi nõnda kadunuks.
Ja minul on ka südametunnistus,
seda peate mõtlema. Mina pean oma südametunnistusega
selgusele jõudma, enne kui ma võin kedagi õnnetuks teha.
Mina pean järele mõtlema.”
„Sa oled juba küllalt mõelnd,” ütles Oskar.
„Ei, ei, ma pean siit ära minema ja siis mõtlema, ma
pean olema üksi, sootuks üksi, nagu härra saunas, siis saan
ma õieti mõelda, nii et ma tean, mis mu südametunnistu­
sega on.”
„ Te ei tule kunagi tagasi, ma ei näe teid enam kunagi,
kui te kord olete läind!” hüüdis Oskar.
„ Ma tulen tagasi, kui südametunnistus on selge,” ütles
tüdruk.
„ Sa ei tule kunagi, ma tunnen seda,” kinnitas poiss.
Aga kui Maret oli sauna juurest tagasi tulnud ja taga­
kambris Sassiga tükk aega isekeskis aru pidanud, ütles ta
Tiinale, nii et Oskar ja Elligi võisid seda kuulda:
„ Ku see sinu tõsine soov on, siis võid sa hommispäev
minna.“
„T änan väga, perenaine,” vastas Tiina.
„ Ma lähen.”
484Nii lühikeselt lõppes Tiinaga kõik, kui Maret oli Ind­
reku ja Sassiga rääkinud. Tiina võis kas või täna õhtul
juba oma asju hakata kokku korjama ja teisel hommikul
valgevarus Vargamäelt alla minna, kas nuttes või naerdes,
see on üsna tema asi. Aga Tiinal endal oli nägu peas,
nagu ei kipuks tal ei nutt ega naer peale, vaid nagu alistuks
ta oma saatusele: ta lahkub Vargamäelt nõnda sellepärast,
et ta peab. Milleks siin siis veel nutta või naerda?
Aga Oskar ei uskunud saatust, tema toonitas tahet. Tii-
hal ei ole head tahtmist, sellepärast lahkub ta nõnda. Tiina
ei julge tahta, Tiina ei taha tahta, sest tahtmine nõuab pin­
gutust, nõuab võitlemist iseendaga ja ka teistega, kas või
kogu ilmaga. Tiina kardab võitlust, Tiina kardab inimesi,
Tiina kardab iseennast, oma südametunnistust. Aga Os­
kar ei karda, tema läheb kõigile vastu, tema läheb kas või
oma südametunnistuselegi vastu, kui tema tõesti tahab.
Miski ei suuda inimese õnne takistada, kui inimene ise
seda kindlasti tahab ja kui ta oma tahtmist sama kind­
lasti usub.
Selline on Oskari vankumatu veendumus tema sügava­
mas olemuse põhjas ja seda ta tahaks Tiinale veel kord
ütelda, enne kui ta hakkab minema. Aga ta ei saa seda
kuidagi teha, sest Tiina ei anna selleks võimalust, nagu ei
peaks ta Oskari veendumusest kuigi palju lugu, või nagu
ta isegi kardaks teda.
Ja kui kõik on magama heitnud,
saab Oskar kogu suve kohta esimest korda sellega toime,
et tuleb lakast maha ja kobab pimedas käsikaudu kambri-
ukse juurde, et katsuda, on see lahti või kinni, sest tema
tahaks kas või tasakesi sosistadeski Tiinale ütelda, mis ta
mõtleb, ta tahaks nii tasakesi ütelda, et Elligi seda ei kuu­
leks, kuigi magab siinsamas teises kambrinurgas.
Aga
uks on kinni, uks on kõvasti kinni; ka aknatripid on seotud,
485et nad ei avaneks loksutades, seda teab Oskar. Muidugi,
kui Oskar ust või aknaid pisutki liigutaks, kui ta neid kõve­
mini katsukski, siis Tiina kuuleks kohe, aga kindel on, et ta
ei tuleks neid avama. Tema teeskleks rasket und ning
nõnda ei saa talle hommikul isegi etteheiteid teha. Nõnda
on Tiinaga. Sellepärast tuleb lakka tagasi minna ja hom­
mikut oodata.
Ka hommikul ei leidnud Oskar enam mahti Tiinaga
rääkida, sest see tuulas reisupalavikus ühtesoodu ühest ko­
hast teise, nagu oleks tal jumal teab kui palju asutamist ja
pakkimist. Aga kui ta viimaks omaga valmis sai, polnud
tal rohkem kui väike pambuke, mis paras selga või käe
otsa võtta.
Nõnda on need tüdrukud, nõnda need
naised.
Lahkumisel Oskar oma nägu ei näidanud, nagu oleks ta
pahane. Ka Elli andis kätt peaaegu vastu tahtmist. Maret
läks Tiinat õueväravani saatma, nagu tahaks ta oma sil­
maga näha, et ta tõepoolest nüüd Vargamäelt alla läheb ja
et ükskord ometi tema jandist lahti saab. Aga Maret eksis,
sest kui nad värava taga olid jumalaga jätnud, ütles Tiina
äkki tõsise hirmuga, vaadates Maretile otsa:
„ Perenaine, ma kardan, ma ei julge minna.“
Nüüd tuli ka Maretil hirm peale, sest ta arvas, et tüdru­
kul pole täit aru peas. Aga ta sundis end rahule ja küsis:
„Missasiis, rumal laps, kardad?“
„ Ma kardan soosilda, perenaine,“ vastas Tiina, „mul
on ikka see Ott meeles.“
„ Küll oled sa, Tiina, arutu!“ hüüdis Maret kergenda­
tud südamel, et tüdruku hirmule nii lihtis ja loomulik põh­
jus leidus. Tähendab, ei tal siis arust puudu ole, kui ta nii
486lihtsalt ja loomulikult kardab, mõtles Maret enda lohutu­
seks ja jätkas: „ Kui sul muud põhjust ei ole kui see soo-
sild, siis saadan mina ise su sealt üle, et sa minema saad.“
„ Kui hea te olete, perenaine!“ hüüdis tüdruk nagu
imetluses.
Ja nõnda läksid nad kahekesi kõrvu Vargamäelt alla,
nagu oleksid nad teineteisesse sedavõrd armunud, et ei
suuda kuidagi lahkuda. Oru Helenegi pani tähele, kuidas
Mäe perenaine läks ühes tüdrukuga, kel pamp seljas, nagu
mõtleks ta alatiseks ära minna, ja ta ei saanud kuidagi aru,
mis on Mäe Maretil oma tüdruku kõrval kõndimist, kui see
läheb nõnda pambuga. Ka teised Oru inimesed ei saanud
sellest aru, kui Helene neile asjast rääkis. Ainult sulane-
vanapoiss, see möhmus, nagu Helene teda nimetas, muigas
nagu endamisi:
„ N äeh, Ott läks üksinda ja läkski, sellepärast ei lähegi
tüdruk enam üksinda.“
„ Perenaine peab üksinda tagasi tulema ikkagi,“ ütles
Helene.
„ Perenaine on teine asi,“ nohises „möhmus“, „pere­
naine on perenaine, mitte võeras tüdruk.“
Aga Oru sulane eksis: ka perenaine ei tulnud üksi ta­
gasi, nagu kardaks ka tema juba Vargamäe soosilda. Tema
tuli ühes Tiinaga, nagu Tiina oli esiteks läinud ühes temaga.
Lugu ise sündis nõnda:
Kui nad väljamäest alla said ja soosillale astusid, tuli
Tiinal loomusunnilik hirm ning ta hoidus võimalikult Ma­
reti ligi.
„ Sa ikka tõesti kardad või?“ küsis Maret.
„ Ma tõesti kardan, perenaine,“ ütles Tiina.
487„ Tule siis hästi minu ligi,“ ütles M aret.
„ Kummale
poole tahad? Siia? Noh, tule siis siia. Vaata, ma võtan
sul ümbert kinni, kas nüüd veel kardad?“
„Ei, perenaine, nõnda ma ei karda,“ ütles Tiina,
„ nõnda on hea.“
„ Nii et sa kardad seda paksu metsa?“ küsis Maret.
„ Paksu metsa,“ kordas tüdruk sõnakehvalt, nagu ei
saaks ta ikkagi veel hirmust üsna lahti.
Nii-öelda Mareti kaenlas läks Tiina üle Vargamäe soo­
silla. Aga kui nad olid jõudnud lagedale heinamaale ja
Tiina kartus kadus, võttis Maret oma käe tema ümbert ja
ütles:
„ Noh, kas oli midagi?“
„ Ei, nüüd ei olnd,“ vastas tüdruk.
„ Ka muidu poleks olnd,“ ütles Maret, „ka üksinda po­
leks olnd. Sest mina lähen ju üksinda tagasi.“
Need sõnad Maret rääkis küüni ees, mida piiras lage
niit oma helerohelise ädalikuga.
Eemalt kuskilt kandis
tuul nende kõrvu koera haukumise ja karjakellade kõlina.
„ Soo, nüüd sa julged üksinda minna, mina pööran siit
tagasi,“ ütles Maret seisma jäädes. Ta sirutas käe jumalaga­
jätuks ja lisas: „H ead teed siis! Saa ilusti linna!“
KaTiina sirutas oma käe, aga enne kui see jõudis pere­
naise käeni, purskas tüdruk otse suure häälega karjuma ja
puges ninapidi perenaise juurde. See ehmus esiteks väga,
aga varsti hakkas tal nagu hea meelgi Tiina nutust ning ta
ütles:
„ Kuule, tüdruk, sinuga ei ole õige asi.“
„ Ei ole jah õige asi, perenaine,“ nuuksus tüdruk ise.
„ Mis siis sinuga ometi on? Tule, istume siia natu­
keseks.“
488Maret viis Tiina küüni kõrvale, kus kasvas suur laiade
ja tihedate okstega kuusk, mis varjas maad kaste ja isegi
kergemate vihmade eest. Hommikusest ajast hoolimata
oli rohi kuuse all täiesti kuiv. Siia nad siis istusidki, seljad
vastu jämedat puutüve.
„ Kuule, Tiina,“ ütles M aret ja võttis ise tüdrukul käest
kinni, „minu meelest oled sa hea ja korralik tüdruk ja mina
oleks nii hea meelega näind, et sinust oleks mulle mini
saand, kas sa ei tahaks mulle ometi ilusti ja ausasti öelda,
miks sa lähed minu poja eest ära?“
„ Ma ei või jääda,“ ütles Tiina.
„ Miks? Mis on selle põhjus? Ellilt kuulsin ma, sa
oled rääkind, et sa ei saa last. Elli võib seda uskuda, mina
ei usu seda mitte. Minu arvates on see lihtsalt vale, nagu
kõik muu, mis sa oled rääkind. Ütle mulle nüüd päris
ausalt, on see vale?“
„ See on vale, perenaine,“ vastas tüdruk.
„ Aga miks sa siis valetad nõnda? Mis on selle põh­
jus? Kas sa siis tõesti ei või seda mulle öelda? Ma olen
tahtnud sinu vastu nii hea olla. Mõtle ometi, et ma olen
ema ja ma kardan oma ainukese poja eluõnne pärast ja
palun sind: ütle mulle, et ma teaks. Kas siis Oskar sulle
sugugi ei m eeldi?“
„ Oskar on kõige kenam poiss, keda ma näind,“ nuuk­
sus tüdruk, nagu oleks tal hirmus kahju, et maailmas on nii
keni poisse.
„ A ga, armuline taevas, mis see siis o n?!“ hüüdis
Maret.
„ See on härra,“ sosistas Tiina ja puges ninapidi pere­
naise juurde, nagu oleks tal surmlikult häbi.
„ Indrek?“ küsis Maret nagu arusaamatuses.
489Tiina nokutas vastuseks ainult pead, tundes äkki, nagu
oleks ta mingist raskest koormast vabanenud, mida ta
kandnud palju aastaid suure vaevaga. Samal silmapilgul
meenus talle, et ta oli Indrekult luba palunud jumalaga­
jätuks, aga oli selle loa lahkumisel unustanud,
nagu
oleks see mõni tühine asi. Oli see sündinud mingisuguse
alateadliku tagamõttega? Tiina ei teadnud, aga häbi hak­
kas tal veel rohkem, sest talle näis, et oma elusaladuse pä­
rast ei vea ta ainult teisi ninapidi, vaid ka iseennast. Ta
valetab iseendale samuti nagu teistelegi, iseendale ehk veel
rohkem. Aga see pole talle kunagi mingit muret teinud,
ainult kui saaks selle, mida ta süda ihkab. Selline on tema
südametunnistus, mida ta nii väga toonitas Oskarile.
„ Siis oli minu esialgne aimdus ometi õige,“ rääkis Maret
natukese aja pärast mõttes. Ja kui Tiina ikka veel vai­
kis, küsis ta: „Ega Indrekul ometi oma naisega sinu
pärast?. . . “
„ Ei, perenaine!“ karjus tüdruk nüüd nagu surma­
hirmus.
„ A ga mis ajast saadik see siis on?“ huvitus Maret.
„ Ma pole terve suvi midagi märgand.”
„ Perenaine, ega ei olegi ju midagi,“ vastas Tiina.
„ Heldene aeg!“ hüüdis Maret.
„ Mis jutt see siis
nüüd on?“
„ See on ju tõesti nõnda, et ei ole midagi,“ seletas Tiina.
„H ärra ei teagi, et see nõnda on, sest tema on juba kõik
unustand ja ei tunnegi mind enam. Tema ei tea, et mina
olen see väike Tiina, kellele ta jalad alla pani ja siis ütles,
et ta ootab, kuni ma suureks saan.“
Aga sellest seletusest ei saanud Maret midagi aru, see
tegi asja veel segasemaks, nii et ta hakkas uuesti tüdruku
490täies mõistuses kahtlema. Kuid see, saades kord rääkima,
jutustas oma lapsepõlvest, oma jalgadest, mis olnud nagu
ohelikuotsad, jutustas emast ja õest ning uuesti jalgadest
ja arstidest, hommikustest ja õhtustest palvetest, mis ikka
jalgade pärast, jutustas, kuni jõudis viimse silmapilguni,
kus tema nuuksus kaltsuhunnikul, sest Indrek oli ütelnud,
et pole jumalat, pole ingleid ega ka Jeesust Kristust.
„ Kas siis Indrek ei usu jumalat ja meie Õnnistegijat?“
küsis Maret.
„ Siis ta ei uskunud,“ vastas Tiina, „aga kui mina selle­
pärast nutma hakkasin, ütles ta, et ta ikkagi usub, põlvitas
minu juurde ja ütles. Ning mina võtsin tal kaelast kinni
ja tema pani mul käed ümber keha, see on kõik, lõpetas
Tiina.
„ Ja muud ei olegi olnd?“ küsis Maret imestudes.
„ Muud mitte kunagi,“ vastas Tiina ja vaatas suuril sil­
mil Maretile otsa, nii et see teda uskus.
„ Ning mis sa siis nüüd tahad?“
„ Tahaks teada, kas härra oma sõna peab, sest ma olen
nüüd suur,“ seletas Tiina.
„ Miks sa temalt seda ei küsi?“
„ Ma ei julge, ma pole seda kunagi julgend.
„ Ja sa teenisid nõnda Indreku juures, kui tema naine
alles elas,“ rääkis Maret, „nõnda võisid ometi sina kõiges
süüdi olla.“
„ Ma ise hakkasin ka seda kartma ja tahtsin mitmel
korral ära minna, aga proua ei lasknud, mitte ei lasknud,
sest lapsed hoidsid mind väga taga.“
„ Seda majuba usun, et lapsed sind taga hoiavad,“ ütles
Maret, ja kui ta natukene aega oli vaikinud, siis lisas ta:
„ Ja nüüd tõuseme üles ja lähme koju tagasi.“
491„ Ei, ei, perenaine!“ karjus tüdruk ja kargas maast,
nagu tahaks ta põgeneda.
„ Seda ma ütlesin ainult sinule,
sest sina olid mu vastu nii hea.“
Aga Maret haaras Tiina käest kõvasti kinni ja ütles:
„ Sina ütlesid seda minule ja mina ütlen Indrekule.“
Sõnalausumata hakkas ta tagasi minema, vedades tüd­
rukut kättpidi järel, kes karjus suure häälega, nagu viidaks
teda peksupingile või tapalavale.
Aga kui nad jõudsid
paksu metsa vahele, kus Tiina oli esiteks nii väga kartnud,
et Maret pidi ta kaenlasse võtma, küsis see muiates:
„Tiina, sa enam ei kardagi seda paksu metsa?“
Tüdruk vaatas perenaisele nagu etteheitvalt otsa ja
hakkas siis naerma, kuigi pisarad olid endal alles silmis.
„ Kardan, perenaine, kardan veel rohkem,“ lausus ta
peaaegu kogu kehast värisedes.
„ Rumal tüdruk,“ hellatas Maret teda ja tõmbas ta
endale nagu tulleski kaenlasse.
Kodus olid Elli ja Sass väga imestunud, kui nägid, et
Maret tuleb Tiinaga tagasi, aga nende imestus kasvas aina
suuremaks, kui Maret viis Tiina otseteed Mäe õuest läbi
sauna juurde, kus Indrek istus õues paku otsas päikesepais­
tel. Õieti oleks pidanud ta juba ammugi kraavil olema,
sest tema harilik tööpäev algas päikesetõusuga.
Kuid isa
surmast saadik oli tal tulnud imelik roidumus kogu kehasse,
nagu oleks tal seal ikka veel isa laiba kandmise väsimus.
Sellepärast jäi ta hommikuti nüüd sagedasti kauemaks
koju, pikendades õhtuti töötunde selle eest lausa pimedani.
Pealegi, nüüd oli kodus sama rahulik nagu soos kraavilgi,
veel rahulikum, sest seal kohisesid puud kõrva ääres, siin
olid needki sada sammu eemal. Sellest rahust joobus tal
ihu ja hing.
492Sellisel rahusilmapilgul viiski Maret Tiina kättpidi Ind­
reku juurde ja ütles:
„Siin see tüdruk sul on, tee temaga, mis tahad, meie
ei oska temaga midagi peale hakata, sest temal olla sinu
tehtud jalad all.“
Nende sõnadega pani Maret Tiina venna ette seisma,
nagu peaks see järele vaatama, kas tüdrukul on tõepoolest
tema tehtud jalad all, ning jättis nad sinna paika. Seal see
Tiina siis nüüd keset saunaõue seisis, ludumüts peas, pamp
seljas, kõrgekontsaga kingad jalas, silmad maateral, suure­
võitu kahvatu suu nagu nutul või naerul.
„ Mis siis on, Tiina?“ küsis Indrek.
„ Mis teiega jälle
on juhtunud?“
„ Ma tahtsin ära minna, agahakkasin nutma ja siispere­
naine tõi mu siia,“ seletas Tiina.
„Seda ma näen, aga miks?“ küsis Indrek.
„H ärra, te ju kuulsite, mis perenaine ütles — mul on
teie tehtud jalad all,“ rääkis Tiina ja vaatas Indrekule suu­
ril silmil otsa, kuhu kippusid pisarad. Indrek vahtis temale
samuti pärani pilgul vastu ja tundis äkki kohmetust ning
peaaegu hirmu.
„Armas laps, ma ei saa teist midagi aru,“ ütles ta vii­
maks.
„ Mis jalgadest teie räägite?“
„ Iseoma jalgadest, härra,“ vastas Tiina.
„Need olid
nõrgad ja ei käind ja teie panite nad käima, kui tulite Mau-
ruse juurest ja ütlesite, et ei ole jumalat, ingleid ega Jeesust
Kristust. Ja kui mina hakkasin nutma, et siis ei saa ju mu
jalad kunagi terveks, siis ütlesite teie, et on jumal, on inglid,
on Jeesus Kristus ...“
„ Ning siis hakkasite käima?“ küsis Indrek, nagu ei mä­
letaks ta enam õieti olnud sündmust.
493„Jah, siis kui te ütlesite, et..
Tiinal jäid sõnad
kurku kinni.
„Just seda ma ei saagi öelda,“ rääkis ta ja
silmad tulid endal vett täis.
„ Öelge aga kõik ilusasti välja, ma kurjaks ei saa ega
teile midagi ei tee,“ julgustas Indrek.
„ Seep see ongi, härra, et teie midagi ei tee, kõik pean
mina,“ rääkis Tiina.
„Aga ma ei tea ju, milles asi on,“ ütles Indrek.
„ H ärra, kas te tõesti enam ei mäleta, mis te mulle siis
lubasite, otse vandega tõotasite?“ küsis Tiina ja vahtis
uurivalt Indrekule silma. Aga see vaatas talle üsna rahuli­
kult ja avameelselt vastu ning ütles:
„Mitte mõhkugi.“
„ Siis oli minu emal õigus, kui ta ütles: mehed on kõik
ühesugused,“ rääkis Tiina mõttes ja vahtis suuril silmil tüh­
jusse .
„ Nad ei pea kunagi oma lubadust ja unustavad
selle, et poleks südametunnistuse-piina.“
„ Nüüd hakkab mind juba tõepoolest huvitama, mis ma
teile tol korral siis õige lubasin,“ ütles Indrek, tõusis istmelt
ja astus Tiina ette.
„ Minu jalad ei võtnud enne vedu, kui te lubasite mind
ootama jääda, kuni ma suureks saan, ja kui ma teil kaela
ümbert kinni võtsin, siis. . . nüüd te teate, kuidas ma jalad
sain.“
„ Rumal tüdruk,“ ütles Indrek nüüd haletsevalt, istudes
tagasi pakule, „see on ju paljas teie ettekujutus, et teie ja­
lad sellest terveks said. Kui mina tõesti seda olen lubanud
või isegi vandega tõotanud, siis on mul väga kahju, aga
tõsiselt pole ma seda kunagi mõelnud, sest siis ma mäletak­
sin seda. Ma pidin isegi vastu tahtmist lubama või tõo­
tama, sest miks ma muidu olen selle nõnda unustanud. Ma
494tahtsin vististi, maksku mis maksab, teid sel korral lohu­
tada, muud mitte midagi, sellepärast andsin teile jumala,
inglid ja Õnnistegija ning lõpuks iseendagi, kui jumalast ja
Õnnistegijast ei jätkunud. Nõnda oli see.“
„ Just nõnda, nagu ema alati ütles,“ rääkis tüdruk, kes
seisis ikka veel, pamp Indreku poole. „ Mehed mõtlevad ise
hoopis midagi muud, kui mis nad tõotavad ja vannuvad.
Aga mina ütlen teile, härra,“ ja nüüd tüdruk astus paar
sammu Indrekule lähemale, „ et mina poleks kunagi jalgu
alla saand, kui teie poleks luband mind oodata. Selletõttu
ma nii hirmus tahtsingi terveks saada, et hakkasin tõsiselt
jumalat, ingleid ja Jeesust Kristust uskuma, jah, härra, just
teie tõotuse pärast hakkasin ma tõsiselt uskuma ja sain ter­
veks. Aga kui teie ütlete, et teie pole seda kunagi tõsiselt
mõelnud, siis ma kahetsen, et ma olen nõnda uskund, sest
mul pole siis vaja ei neid jalgu, jumalat ega Jeesust Kris­
tust. Mitte midagi pole mul vaja, kui teie pole seda tõsiselt
mõelnud, härra. Mis ma siis oma jalgadega teen? Kuhu
ma nendega lähen? Ma ei taha siis kuhugi minna ega mi­
dagiteha...“
Rääkides tüdruk vahtis kõrvale, ja Indrek temale üksi­
silmi näkku. Tüdruku silmad olid kuivaks tõmbunud ja
kilasid imelikult, kuna tema huuled värisesid. Kahvatu
nägu, millel vaevalt tunda tuule ja päikese jälgi, oli surm-
likult tõsine. Lõug tükkis nagu liiga ette ja kippus värise­
ma. Suunurgad tõmblesid pisut.
Sellisena teda vaadeldes Indreku mõtted liikusid kuskil
mujal. Nad sähvisid paigast paika ja sündmuselt sündmu­
sele, mille vahemaaks olid ajuti kümned aastad. Ta leidis
end männi alt, millel poomisvõllaks paras oks; ta tundis
saabastes külma lund, mis hakkas seal sulama; ta nägi
tütarlast, kes jooksis teda otsides mööda pimedat tänavat;
495ta märkas äkki karvase näoga vanameest, kes seisis laest
põrandani ulatuva peegli ees, millel punasest puust raam,
ja ta kuulis sama peegli purunemise klirinat; ta hoidis kel­
legi kõhna, kuivanud ja krobelist kätt, mis jahtus pikka­
misi; ta vahtis kellegi kustunud silmi ja veriseid huuli; kus­
kil eemal, läbi saju ja tuisu, paistis vana ja köökus, külmast
lõdisev hobusekronu, kes seisis ähmase tänavalaterna val­
gusel, ja Indrekule näis silmapilguks, nagu oleks temal selle
viletsa neljajalgsega sugulust.
„ Tiina, teie olete arukas tüdruk, olete tubli tüdruk,“
rääkis Indrek viimaks, kui oli küllalt teise juttu kuulanud,
„ aga te ometi teate, mis ja kuidas minuga on, nii et mõis­
tate, kui ma teile ütlen: isegi kui m a tahaksin praegu
oma tõotust täita, siis ei saaks ma seda, sest ma ei vaja
naist, võib-olla ei tule teda kunagi tarvis,“ rääkis Indrek.
„ H ärra,“ vastas Tiina, „sest ei ole midagi, lubage mul
muidu niisama teie juurde jääda.“
„ Kuis ma siis muidu,“ lausus Indrek nõutult.
„A ga ega ju keegi tea, et ma muidu niisama teie juures
elan. Keegi ei saa seda teada, kui ma ise ei räägi,“ seletas
Tiina.
„Saunas võime nõnda magada, et teie lähete isa
asemele, nagu ikka, ja mina ronin ahju peale, seal on mul
hea küll. Sest kui teie võisite seal magada, miks siis mina
ei või.“
Indrek ei vastanud. Ta mõtles oma elu üle järele, nii
et ta vaevalt teise kõrvaga kuulis, mis Tiina rääkis.
Kui
imelik! Teed elust mingi narrimängu, aga samal ajal usub
ja ootab sind mõni tüdruk, kellele sa jalad alla pannud,
võib-olla südamegi sisse teinud. Võib isegi nõnda olla, et
kogu see tüdruk on sinu enda loodud ja sina oled tema
jumal, tema looja, aga ometi oled selle unustanud, nagu
jumal on unustanud inimesegi maailmas, saagu ta endaga
496siin toime ükskõik kuidas. Aga ta ei saa endaga toime,
ta tuleb ja seisab keset saunaõue su ees, pamp seljas, nagu
oleks ta teel juba ammust aega.
„ H ärra,“ rääkis Tiina, kui ta nägi, et Indrek ei vasta,
„ kui teile see ei meeldi, siis öelge, mis ma pean tegema.
Ma teen kõik, mis te tahate, ma lähen kas või Vargamäele
perenaiseks.“
„ Seda mitte, Tiina,“ ütles Indrek.
„ Ma mõtlesin ni­
melt, et kõik oleks võinud ehk teisiti olla, kui m a oleksin
varemalt teadnud, et teie see Tiina olete. Siis oleks ehk
linnas see kõik tulemata jäänud.“
„ Perenaine arvas, et minu pärast see ehk kõik tuligi,“
ütles Tiina, „ja mina ise arvasin sedasama, sellepärast taht­
singi ma mitu korda ära minna.“
„ Ei, Tiina,“ vastas Indrek, „see, mis tuli, oli juba
ammu enne teid tulemas ja sellepärast ei võinud teie selle
põhjuseks olla, aga küll oleksite võinud teie takistada, et
see nõnda poieks tulnud. Te oleksite võinud minu sel
korral päästa, Tiina, kui te oleksite öelnud, et olete jalutu
Tiina Mauruse päevilt.“
„ Ma ei julend, härra, ma küll katsusin, aga mitte ei
julend,“ ütles tüdruk.
„ Ma poleks seda tänagi julgend,
aga mul tuli meelde, mis teie mulle eile saladuste kohta
ütlesite, ja siis julgesin.“
„ Hea seegi,“ ütles Indrek.
„ On see tõesti teie meelest hea, härra?“ küsis tüdruk
õnnelikult.
„ Muidugi, Tiina, see on väga hea,“ ütles Indrek.
„ Teie ei aja siis mind ära?“ päris tüdruk, nagu ei usuks
ta oma kõrvu.
„ Kui tahate just igal tingimusel. . . “
„Ma tahan ükskõik kuidas.“
32 Tõde ja õigus V.
497XXXIII.
Indrek oli tulnud Vargamäele, et jääda siia mõneks
aastaks, sest tema oli arvanud endal osa olevat sellest mui-
naskangelasest, kes sai emakese-maaga kokku puutudes
aina uut jõudu. Tema arvas endal osa olevat kogu inimes-
soost, kes pöördub ikka ja jälle pettunult ja väsinult
emakese-maa juurde tagasi ja algab sealt uuesti ühes oma
jumalatega.
Aga nüüd läheb Indrekul pisut teisiti, kui ta kavatse­
nud, temal läheb aina teisiti. Temal läheb isegi teisiti, kui
teised temaga kavatsenud. Siiski, hea seegi, et ta võis
aastaks jääda Vargamäele, aitab pisut sellestki. Hea seegi,
et ta sattus siin naisele, kes algatab tema elu ammuunusta-
tud ajult, öeldes: siin ma olen, tee minuga, mis tahad,
võta mind, kuis tahad, nagu oleks temaski pisut Varga-
mäge, pisut kodusoode värsket mulda.
Tiina oleks tahtnud kohe minna, jalamaid Vargamäelt
lahkuda, kas või pampu seljast võtmata, aga Indrekul pol­
nud võimalik, sest tema tahtis enne minekut oma kraavi-
ötsa jõkke viia — tema tahtis ise näha ja tahtis ka Tiinale
näidata, kuidas vesi hakkab jooksma. Nõnda pidid nad
jääma veel mõneks päevaks.
498Tiina käis endiselt peres tööl, aga magama tuli sauna
Indreku juurde, kuigi see oli selle vastu, sest ta ei tahtnud
Inimestele tühja kõneainet anda.
Kuid Tiina ei andnud
järele, öeldes Indrekule:
„ Kuidas sa siis muidu näed, et ma niisamagi tulen.“
„ Ma usun sind paljast sõnastki,” vastas Indrek.
„A ga mina ei taha, et sa mind nõnda usud,” ütlesTiina
ja tuli ikkagi öösiks sauna, sest temal olid selleks omad
põhjused. Tema tahtis Oskarile näidata, et ta ei peaks
enam tühja lootma, sest poiss oli veel samal päeval, kus
Tiina pidi lahkuma, sellele öelnud:
„ Sest polnud miskit kasu, et te ema kaasa võtsite.”
„ Kuis nii?” küsis Tiina.
„Nõnda ma eikartnud ju.“
„ Aga ma oleks Võlla välja äärde teile ette joosnud,
seal on ka paks mets,” seletas Oskar.
Nüüd jäi Tiina päranisilmi poisile otsa vahtima.
„ Siis mu hirm oli õige,” lausus ta viimaks.
„ Hirm oli õige,” kordas poiss. „ Mina nägin, kui emaga
läksite, ta võttis teid oma kaenlasse. Ma nägin ka seda,
kuis te küüni juures istusite. Nii et nüüd te teate.”
„Siis olen ma teile palju kurja teind,“ ütles Tiina.
„ Ei, Tiina,“ vastas poiss, „teie olete kuldne, aga mul
oli väga valus, mul on ikka veel väga valus, sellepärast
palun ma, minge Vargamäelt ära, minge võimalikult ruttu
ära.“
„ Ega te nüüd soosilla juurde metsa tule, kui me Indre­
kuga lähme?“ küsis Tiina värisevail huulil.
„ Ei, Tiina, nüüd ma ei tule,“ seletas poiss, „ema rääkis
mulle kõik, rääkis teie jalgadest, rääkis jumalast, rääkis
Jeesusest Kristusest, rääkis usust ja armastusest, nüüd ma
ei tule. Aga ma lähen üles väljamäele, teate, kus see kivi-
hunnik, enne olid seal vanad pedakad, sinna lähen ma,
32*
499sest sealt näen ma, kui teie lähete Võlla väljamäelt alla.
Sealt vaadake tagasi, ja kui kedagi kivihunniku otsas näete,
siis teate, see olen mina.“
„Minu silm ei võta nii kaugele,“ ütles Tiina.
„Noh, siis teadke niisama, et ma seisan seal ja vaatan,
kuis te Võlla väljamäelt alla lähete, sest see on viimane,
mis ma teist näen. Aga millal te lähete?
„lndrekul on veel kraavi kaevata, ta tahab otsa jõkke
lasta,“ seletas Tiina.
„Öelge talle, et mina ise lasen selle kraaviotsa jõkke,
et ma kaevan teisigi kraave tema asemel.“
„ Indrek tahab mulle näidata, kuidas vesi jooksma hak­
kab, kui kraaviots jõkke saab,“ ütles Tiina.
„ Ma ise tahak­
sin ka kangesti seda näha.“
„ Noh, eks siisjääge pealegi, kuni kraaviots jõkke saab,“
nõustus Oskar lõpuks.
Selle jutu järele ei jäänudki Tiina enam Mäe eeskamb-
risse Elli seltsi magama, vaid tahtis tingimata sauna Ind­
reku juurde minna. Aga ta ei teinud seda muidu, kui
rääkis enne perenaisega, kes ütles:
„ Tiina, ega see ilus ei ole, et sa nõnda lähed, aga kui
sa just nii väga tahad ...“
„ Ei, härra tahab,“ vastas Tiina ja pööras silmad kõr­
vale, nagu oleks tal hirmus häbi.
„ H ärra tahab neid jalgu
näha, mis ta mulle alla pand.“
Aga niipea kui Tiina lahkus eeskambrist, hakkas Ellil
seal üksinda õudne, kuigi tagakambri-uks oli ristseliti lahti,
ja et ta uuesti ei tahtnud tagakambri vanemate juurde ko­
lida, siis mangus ta venna kallal seni, kui see tuli lakast
maha ja asus Tiina asemele. See meeldis ka Maretile, sest
ta ütles Sassile:
500„ Ongi hea, et ta lakast maha tuli, mis ta seal üksi konu­
tab, mõni teab, mis mõttedki nõnda pähe tulevad.“
,,Ega see asi siis ometi nii hull peaks olema,“ lausus
Sass.
,,A ga kes see teise südamesse näeb,“ vastas Maret.
„ V õta või see Tiinagi ...“
„ No hea, et see nõnda lõppes,“ arvas Sass, „nüüd
saab Vargamäe jällegi vanast verest ilusasti puhtaks, hak­
kavad ehk siis pisut rahulikumad päevad.“
„ No ehk ometi,“ lausus Maret.
Aga kui Oru rahvas nägi, mis sündis Mäel ja saunas,
panid seda kõik väga imeks ja Oru karske perenaine rääkis
Tiinast väga halvasti. Oli juba halb, kui poiss puges öösi
salaja tüdruku juurde, aga mis mõelda tüdrukust, kes läheb
lausa kõigi silma all mehe juurde, kes pealegi lesk ja laste
isa? Ei, sellisest tüdrukust ei pea korralik perenaine enam
midagi.
Helenegi omandas Tiina kohta ema arvamused ja andis
need ka esimesel parajal juhul Mäe Oskarile edasi, kui see
käis Oru õueväravast mööda hobuseid köietamas, kuna
Helenel oli samal ajal oma õuevärava kandis midagi toime­
tamist — vinnas kaevust puhast vett, tõi ämbriga solki
välja või riputas aia otsa kuivama rätikuid, lappe, sokke,
sukki, põllesid, isegi selliseid riidetükke, mida pole päris
viisakas õueaia otsa riputada. Nõnda tal siis oligi juhus
Oskarile ütelda, mis tal nii väga südamel kipitas, nimelt: et
Tiina käib saunas onu Indreku juures magamas.
Aga Oskarile hakkas see väga südamest kinni, et He­
lene tuleb temale sellist asja Tiinast ja onu Indrekust ütle­
ma ja lõpuks kogu nende perest ning saunast halba rää­
kima. Sellepärast jutustas ta Helenele siinsamas, milline
lugu on õieti Tiinaga ja tema jalgadega ning milline onu
501Indrekuga, jumalaga ja Jeesuse Kristusega, nii et ta lõpuks
võis täie õigusega Helenelt üle Oru õuevärava küsida:
„ Kui teie kedagi nii väga armastaks, kas teie ei läheks
siis?“
Aga Helenel hakkas sellest küsimusest hirmus häbi ja
tema nägu lõi üleni lõkendama nagu elus tuli, ometi ei või­
nud ta Mäe Oskarile valetada, vaid vastas silmi kõrvale
pöörates:
„ Kui just nii väga armastaks . .
Rohkem Mäe Oskar ei kuulanud, sellest aitas temale,
sest et ta oli Oru Helenele selgeks teinud, et Tiina ja onu
Indreku asjad on üsna korras, nüüd võis ta rahulikult
minna hobuseid köietama. Aga Oru Helene kartis, et Mäe
Oskar pole temast õieti aru saanud, sellepärast peatas ta
tema uuesti ja ütles talle nagu saladuslikult:
„ Teate, Oskar, ma mõtlesin järele: see on tõesti nõnda,
et kui kedagi nii väga armastad, siis võib küll seda teha,
mis Tiina teeb, siis võib kõik teha, kui nii hirmus väga ke­
dagi armastad.”
Aga Oskar ei vastanud, vaid pöördus minema, et hobu­
seid köietada, nagu poleks temal armastusest vähematki
aimu, ja Helene jäi talle nukral pilgul järele vahtima, süda
täis rasket muret, kuidas ta küll saaks Oskarile selgeks
teha, mis on armastus, mis on see, kui sa nii hirmus väga
armastad, et sa võid kõik teha.
See kõla, et Tiina käinud onu Indreku juures saunas ma­
gamas, ulatus lõpuks ka kaugemate inimeste kõrvu — ula­
tus Ämmasoole, Sooväljale, Võõsikule, Hundipalule, Ra-
vale ja Kukessaardegi ning välimaa kanti: Aasemele, Võl­
lale, Aiule, Kassiarule ja Urvakülassegi, aga seal ei pandud
seda mikski, sest seal öeldi kohe:
„ Mis nüüd linnatüdrukuid rääkida, näe, isegi maa-
502plikad jooksevad rohkem poiste kui poisid nende järele.
See nüüd niisuke uus aeg ja uus mood.“
Nõnda siis oleks võinud Tiina kas või oma eluotsani
Vargamäe saunas Indreku juures magamas käia ja sest po­
leks midagi olnud, aga ta pidi siit ära minema, sest Oskar
oli seda temalt palunud. Oskar oli isegi seda ütelnud, miks
ta Tiina peatset minekut soovib: ta tahab kivihunniku otsas
seista ja vaadata, kuidas Tiina läheb.
Ja Tiina läkski, läks ühes onu Indrekuga, nagu kõik
ütlesid. Nad läksid kahekesi, mõlemal pambud seljas.
Sass pakkus neile hobust, pakkus iseennast või Eliit küüti-
jaks, aga lahkujad ei soovinud seda, nad tahtsid jala minna.
Maret kutsus nad enne minekut aida juurde, sest ta tahtis
neile midagi mälestuseks anda.
„ Kes teid teab, millal te jälle Vargamäe maile tulete,“
ütles ta, „ja kui tulete, kes ütleb, kel siis silmad veel lahti,
kel suu mulda täis.“
Indrek jäi aidatrepi ette seisma, selg ukse poole, vaa ­
deldes ümbritsevaid vanu hooneid, kuhu suletud nii palju
mälestusi, ja ka uusi, mis saanud aasta jooksul omaseks.
Millised on nad siis, kui ta ükskord jälle siia tuleb? On
neid üldse veel siis olemas?
Aga ta ärkas äkki nagu unest: kuulmeid tabas mingi­
sugune tuttav kääksumine. Ta pöördus aidaukse poole.
Ah jaa! See oli vana kirjatud kirstu kaas, mille Maret just
praegu avas, —
avas ja pani pulga püsti vahele, et ta ei
langeks kinni. Indrek läks aita, astus kirstu juurde. Kuis
olid ta kirjad tuhmunud ja lihtsaks muutunud! Aga kirs­
tus oli sama lõhn, nagu mitmed aastakümned tagasigi.
„ Mis lõhn see on?“ küsis Indrek Maretilt.
„Ma eitea,“ vastas Maret, „aga see on juba minu ema
Krõõdast saadik nõnda, vist koi- ja raudrohu lõhn.
Ja
503vaata, Tiina, siin annan ma sulle linase rätiku, mille veel
minu ema oma käega kedranud, haspeldanud, käärinud,
kudunud ja pleegitanud. Ma olen kaks tükki mälestuseks
hoidnud ja teise saad sina nüüd omale.“
Maret viis Tiina aidauksele, kus heledam valgus, et näi­
data rätikut, millest jutt, ja teisi asju, mis ta kirstust võt­
nud. Nõnda jäi Indrek üksi kääksuva kaanega kirstu
juurde, millel pidi olema veel Vargamäe Krõõda aegne
lõhn. Indrek polnud seda Krõõta kunagi näinud, sest ta
suri enne kui Indrek sündis, aga tema nime ja mälestusega
puutus ta igal pool kokku, kui ta liikus Vargamäel. Ind­
rekul endal polnud temast mälestusi, vaid tema mälestas
ainult teiste mälestusi, temal oli nii-öelda mälestuste mäles­
tus. Ja äkki tundus talle siin kirstu ääres seistes, et kogu
elu polegi muud kui ainult mälestus või mälestuste mäles­
tus, kõik ülejäänu on nii tühine, et selle võiks rahulikult loo­
vutada.
Kogu inimkondki terve oma elu ja hädadega,
võitluste ja valudega on pisitillukene täppekene mälestuse
kõrval. Pisinatukene lõhna kuskil vanas tuhmunud kirja­
dega kirstunurgas ja mälestuste mälestus mõnest ammu­
kadunud naisest või mehest, see on inimese elu. Aga sel­
lele ei pea mõtlema, sellele ei pea koguni mitte mõtlema.
Ja ei Vargamäel ega kuskil mujal pea ühegi vana kirstu
juures seisma ega tema lõhna haistma, kui ei taha, et är­
kaksid mälestused ja mälestuste mälestused. . .
Lahkumisel tulid ka Elli ja Sass õueväravale ning vii­
mane ütles Indrekule:
„ Noh, kas tuled ise ka tuleval kevadel vaatama, mis
nad su vana jõega teevad?”
„No ega tea, ehk tulen ka, kui töö juba käimas,“ vas­
tas Indrek.
„ Aga ütle Oskarile, et oma kummisäärikud
504jätsin ma tema jaoks sauna, kui ta ehk mõtleb minu kraavi-
tööd jätkata, nagu ta lubanud.“
„ Hea küll,“ vastas Sass ja lisas: „Ei tea, kus ta ise
ongi.“
Mindi otsima ja hakati hüüdma, et ta tuleks onule head
teed soovima, aga Oskarit polnud kuskilt leida. Ja äkki
meenus Maretile Tiina hiljutine hirm ning Oti surm soo­
sillal ja oma südame rahustuseks läks ta kambri vaatama,
kas püss on seinal varna otsas. Ja nähes teda oma harili­
kul paigal, hakkas ta oma rumala hirmu üle naerma ning ei
julgenud sellest kunagi kellelegi sõnagi lausuda.
Aga Tiina läks Indreku kõrval julgesti Vargamäelt alla
ja tal ei tulnud meeldegi, et ta alles hiljuti oli hirmu pärast
siin Mareti kaenlasse pugenud. Ometi, kui Indrek soo­
sillal tahtis teada, kus kohal just Ott oli lamanud ---- sest
Tiina oli teda vaatamas käinud — , lõi sellel salajane värin
südamest läbi ning ta asus Indrekule paksu metsa poole
külge nagu kilbiks.
„ Ega sa ometi karda?“ küsis Indrek.
„ Ei, aga parem on parem,“ vastas Tiina, „kui midagi
juhtub, siis saan kõigepealt mina otsa.“
„ Miks sa siis nii väga iseenda eest muretsed?
küsis
Indrek.
„ See oleks liiga hirmus, kui mina nüüd üksi peaks järele
jääma,“ seletas Tiina, „sest siis peaks ma iseennast tapma
hakkama. Aga sina saad väga hästi ka ilma minuta läbi.“
„ A ga kuuli võib ju mulle pähe sihtida, see ulatub ju
üle sinu,“ ütles Indrek nokkivalt.
„ Issand jumal!“ hüüdis Tiina, „ sellele mõttele ei tul­
nud ma hoopis mitte.“
Ja nüüd ta sundis Indrekut kõveras ja köökus käima,
nii et tema pea ei ulatuks üle Tiina oma. Ta tegi seda küll
505naerdes, aga Indrek tundis ometi, et selle naeru taga pei­
tus tõsine hirm.
Nõnda Indrek siis kõndiski nõtkutatud
põlvedega üle soosilla, nagu nõuaks seda Vargamäe jumal,
kes istub tee ääres paksus metsas.
Võlla väljamäel, kust paistis Vargamäe oma hoonete ja
puudega viimset korda, jäi Tiina seisatama ja vaatas tagasi.
Natukese aja pärast ütles ta:
„Vaata, Indrek, sina, minu silm ei võta hästi, kas
Vargamäe kõrgemal tipul, kus olnud enne vanad pedakad,
seisab keegi kivihunniku otsas?“
„ Seisab küll,“ vastas Indrek.
„ Aga kust sina seda
tead, et seal keegi seisab, kui su silm nii kaugele ei võta?“
„ Tema ise ütles, et ta seisab, sest sealt tahtis ta mind
viimast korda näha siiamaale,“ seletas Tiina, ja kui Indrek
talle otsa vaatas, siis nägi ta, et tüdruku silmad on tulvil
pisaraist. Esimest korda Indrek tundis selle naise pärast
valutuksatust oma südames ja ta ütles liigutatult:
„ Tiina, veel on aeg, pööra ümber ja mine tagasi, kui
arvad, näe, ta ootab sind.“
„ Jumal hoidku, Indrek!“ hüüdis Tiina.
„ Ega ma siis
sellepärast! Aga mul on nii hirmus valus, et ei saa muidu
õnne olla, kui keegi peab kannatama.“
„ Jah, nii see siinilmas on,“ vastas Indrek alistunult,
„ ikka kannatab kuskil keegi, kui sünnib õnn.“
Ja ta pani esimest korda oma käe Tiinale ümber piha
ning viis ta sellelt väljamäelt alla, kust Vargamäe Andres
oli mitukümmend aastat tagasi oma naise Krõõdaga üles
tulnud ja talle esimest korda näidanud tema uut eluaset —
Vargamäed.
